54 annTULARmM emm-:ns mnis.

acquisisse honestum est. Non itaque tibi sufficiat, si musas, si fontem Heliconium tu
vidisti, si de illius rivulo guttam modicam tu hausisti, si videas illius rore tenuissimo te
perfundi, ejus autem adhuc affluentiam tibi plenius non infundi. Denique ipsa philosophia,
que proponit studentibus fontem lucidum Heliconis, non satis esse judicat solum hujus
beneficium visionis, et cui acre et acutum ingenium dat Platonis, cui flores et ornatam
eloquentiam Ciceronis, cui largitur illius tui Socratis documenta, cui Aristotelis revelat
manifestius argumenta, eum profecto vult gutta vel rore modico non aspergi, sed ejus
fonti vivido diutius incumbere vel immergi. Que autem vel divitie temporales, vel delicie
corporales possunt huic scientie comparari, cum quivis stultus et illis affluere nonnun-
quam videatur, et hanc sibi acquirere nullatenus mereatur? Unde scriptura divina :
« Quid prodest, inquit, stulto divitias habere, cum sapientiam emere non possit? » Non
itaque divitie Cresi, non Alexandri potentia, non Polyphemi horrida magnitudo, non
invicta Herculis fortitudo, non admiranda Nerei pulchritudo, non hujusmodi cetera ex
equo litterali scientie conseruntur, sed illis procul dubio elegantes littere merito prefe-
runtur. Cum ergo ad nos, Deo volente, sanus redieris, et non tam pecuniam quam
litteralem scientiam tecum retuleris, ego te, ut verum fatear, etsi naufragum, non tamen
pauperem extimabo, sed honestis mercibus onustatum, et pretiosis divitiis honestatum
recta sententia judicabo, quamvis ee divitie non primarie, sed secundarie videantur, immo
diligentius intuenti, nec divitie veraciter habeantur, si non illis divitiis religiose et humi-
liter famulentur, que a solis vere divitibus spiritaliter obtinentur. De quibus scriptura
divina : « Redemptio, inquit, anime viri, proprie divitie ». Proprie viri divitie fides, spes,
caritas, et cetere virtutes sunt, quibus ad celestem gloriam pervenitur, quibus quisquis
caruerit, stultus apud Deum et inglorius invenitur, cum ab ipso Deo cognitore vere
sapientium reprobetur, etsi a vobis ut Socrates, Plato, Aristoteles approbetur. « Nonne
stultam, inquit apostolus, fecit Deus sapientiam hujus mundi? » Et iterum : « Sapientia
hujus mundi stultitia est apud Deum ». Et Dominus ε ι( Perdam, inquit, sapientiam sapien·
tium, et prudentiam prudentium reprobabo ³). Nulla ergo prudentia, nulla scientia, nulla
litterature affluentia satis digna est commendari, que non studet superducto virtutum
propugnaculo cumulari, immo illarum divitiis ut compedibus alienis graviter deprimuntur,
qui non virtutum meritis tanquam propriis divitiis redimuntur. Ob hoc autem proprie
divitie virtutes asseruntur, quia vere divites reddunt eos quibus gratuito conseruntur,
dum illis et in presenti conserunt proficientem gratiam meritorum, et in futuro indefi-
cientem gloriam premiorum. Cum igitur quisque prudens quasi ad luctandum in scolari
gymnasio se denudat, cum vigilat vel abstinet, alget etiam vel desudat, considerandum
est ei diligentius quo intendat, vel intentioni sue et labori litterario quid pretendat. Non
enim decet ut in presenti labore spe ventosa et vacua confortetur, tanquam animal quod
vento et aura vivere perhibetur, ne scilicet in eo quod studiis litteralibus exercetur, apud

se quandoque inaniter glorietur. Que gloriandi causa, cum scolares miseros ad dis-

 

 

