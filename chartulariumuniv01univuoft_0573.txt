 

1275] AB auno mcc usone An PHILIPPUM iv asc. rame. 531

omni parte cupientes pro nostris viribus reparare, utilitati private publicam preferentes,
longa et provida deliberatione prehabita circa statum quemlibet facultatis predicte, quod
magnum temporis spatium cogitando et quemlibet articulum versando diu et diutius
ruminando velud in statera singula queque ponderantes, communicato bonorum anti-
quorum non regentium et maxime in artibus expertorum consilio, de communi consensu
nostrum omnium nullo penitus contradicente quedam circa statum quemlibet facultatis
prefate ordinavimus, statuimus et juramento vallamus deinceps observanda.

lnchoantes igitur a statu determinantium forme antique ab eisdem jurande quedam
ad moderamen expensarum denuo adjungentes, quedam simpliciter in eadem contenta
, duximus renovanda, ut si qua male fuerint a nostris antecessoribus hactenus observata,
χι a nobis successoribus imposterum artius observentur. Primo ergo statuimus ut nullus
¹ decetero, nisi prius in scolis publice magistro regenti actu de questione responderit ante
Natale¹, ad examen determinantium admittatur. Secundo statuimus ut magistri non possint
decetero a determinatoribus ex pacto recipere ultra duas-bursas precii scolarum, sive
tantum unicus determinator in scolis alicujus sive plures fuerint in scolis eisdem. Tercio
statuimus ut determinatores non possint dare potationes nisi prima die et ultima sue
determinationis. Quarto statuimus ut nullus audeat decetero illuminare cereos in vico nec
in domo in die clara, nec illuminare permittat. Quinto statuimus ut determinatores nullum
sibi capitaneum eligant quocumque nomine censeatur, sed regimine rectoris et procura-
torum penitus sint contenti. Sexto statuimus ut omnes determinare inchoent infra octavas
cinerum et deinceps per totam determinent Quadragesimam, nisi subdeterminatorem
habeant, quem qui habuerint usque ad mediam Quadragesimam determinent, subdeter-
minatores vero determinare per residuum temporis teneantur. Istos autem articulos cum
aliis omnibus in antiqua forma contentis volumus ut jurent bachellarii fide prestita corpo-
rali se firmiter et fideliter servaturos, antequam ipsis determinandi licentia conferatur,
potestate dispensandi cum aliquo super premissis seu aliquo premissorum rectori, procu-
ratoribus necnon examinatoribus penitus interdicta. Δ

Circa statum vero bachellariorum primo duximus ordinandum ut nullus bachellarius
licentiatus vel non licentiatus possit decetero legere cursorie, nisi prius fuerit nostre
facultati juratus quod obediet rectori et procuratori in licitis et honestis. Secundo sta-
tuimus ut nullus bachellarius legat librum aliquem cursorie, nisi audiverit ipsum Parisius
semel ad minus, vel bis in alio studio generali. ln istis duobus articulis per rectorem et
procuratores bachellarii astringentur, antequam eisdem legendi cursorie licencia conce-
datur.

Circa statum utique magistrorum statutum est etjuratum‚primo quod nullus magister
recipiatur ad actus communes nostre facultatis vel alicujus nacionis nisi fuerit actu
regens. Per actu regentem intelligimus eum qui legit qualibet die legibili in scolis in
habitu et hora debita, nisi legittimum habeat impedimentum, quod rectori et procurato-

