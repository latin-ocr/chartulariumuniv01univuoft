 

lNTRODUCTIO. Xttl

Officiali Parisiensi submisit. Tum Cancellarius jurisdictionem ordinariam erga magistros
et scholares exercuit. Anno 1208 praeterea Guala ssichierus, legatus apostolicae sedis,
statuit ut magistri et scholares adversus suam constitutionem rebelles « per Cancellarium
excommunicati denuncientur n (Vicl. n⁰ 7). Facile intelligas Cancellarium primas partes in
Universitate occupavisse. Mox, ut saepe in talibus casibus evenit, intumuit et in quibusdam
modum excessit. Itaque lis inter Cancellarium et Universitatem utrinque ineluctabilis immi—
nebat. Fortasse illo tempore (circa annos 1210-1212) scholares ab Innocentio procuratorem
«ad agendum et respondendum» instituendi jus petebant (Vz'cl. n⁰ 24). Circa annum 1211
querelas contra Cancellarium summo Pontifici deserebant, eum «a volentibus scolas regere,
quos etiam magistrorum assertio idoneos asserit ad regendum, juramentum fidelitatis vel
obedientie ac interdum pecunie precium» extorquere niti, eumque motu proprio incarcerare
delinquentes, etiamsi culpa levis soret⁷ ac pecuniam ex eisdem exigere quam in usus pro—
prios converteret. Ex mandato pontificis anno 1212 scholaribus annuentis, Cancellarius emen-
dari debuit aut censura ecclesiastica compesci (Vicl. n⁰ 14).

Universitatem igitur vidimus Cancellarii non jura, sed excessus, primis querelis impetere,>
neque insurgere in statutum quod postea, fortasse falso, dicebatur ab Octaviano apostolicae
sedis legato et Odone episeopo Parisiensi olim sactum, per quod scholares et magistri excom-
municarentur si sine consensu et auctoritate episcopi vel Cancellarii vel capituli Parisiensis
· aliquam conspirationem seu constitutionem aut obligationem quamlibetjuramento vel fide
seu alia quacumque pena vallatam facerent¹ n (Vid. nis 30 et 31).

Anno 1213 concordia inter duas partes facta est et jura utriusque melius delinita sunt.
Praeterquam quod querelis scholarium supradictis satisfiebat⁷ etiam modus dandi licentiam in
quacumque Facultate ordinabatur. Cancellarius quidem licentiam dare potuit eui censebat
esse dandam, non habito aliquorum magistrorum vel alicujus magistri testimonio, denegare
tamen non potuit quando major pars magistrorum cujuscumque Facultatis erat pro licentiaudo
(Vid. 11ο 16). Quae nihilominus locum habebant solummodo pro tempore Johannis Cancellarii.
Robertus de Coureon apostolicae sedis legatus anno 1215 hanc concordiam confirmavit, et
specialiter formam dandae licentiae. Aetatem vero incipientium in Artibus (non ante vice-
simum primum annum) etin Theologia (non ante tricesimum quintum annum) praescripsit,
adjungens quasdam condiciones quibus arbitrio libidinique in licentia danda aditus seclu-

deretur. Praeter alia concessit magistris et scholaribus facultatem « tam per se quam eum aliis

1. Professor KAUFMANN in libre, Die Geschichce der deutschen Universica'ten, Ι, Voryeschichee‚ Stuttgart, 1888,
p. 250, nota l, abhinc anno 1208 quandam synodum hujus statuti rigorem temperasse contendit. At, pace ejus, qui multa
falsa de Universitatze Parisieusi in suo libro congessit, dixerimus ipsum fugisse quod verba « rigorem nostrae constitutionis
duximus temperandum n quae inveniuntur in supra citata constitutione Gnatae, legati apostolicae sedis, minime Octaviani
O'douisque statutum respiciant, sed ea quae in constitutione Gualae proxime praecedunt, Bulaeus tamen (111. 44), quem
Kaufmann, praetermisso Mansi, unice consuluit, afferre omisit, quanquam ad sensum intelligendum erant necessaria (Vide infra,
n⁰ 7, not..)-

