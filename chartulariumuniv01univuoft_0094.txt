52 CHARTULARIUM uulvmts. PAms.

eum videlicet qui mutabilia cuncta creans, solus immutabilis est nature. Ille solus
essentia, et essentiali excellentia naturaliter elucescit, mutationis motum, vicissitudinis
umbram nescit, ab eterno vere Deus magnus, prepotens, immortalis, non cujusvis majoris
gratia, sed nature privilegio specialis. Hunc predicat, hunc attollit, non solum doctorum,
predicatio vel scriptura, sed omnium rerum creatio, mutabilitas, et natura, que omnia,
cum judicio evidenti mutabilitatis insite creata se ostendant, Creatorem increatum et
immutabilem astruunt et commendant. Cum igitur in omni scriptura intelligere poterit
prudens lector, in omni creatura admirari providus intellector, creata queque digne
considerans, queret semper faciem Creatoris, nihil infra, nihil supra satiabit animum
dilectoris. Infra quidem nihil est quodsussicere debeat aut preponi, supra illum nihil
est, quem constat omnibus eternitatis excellentia superponi ε eum primum, eum novis-
simum sane sapiens percipit intellectus, summe bonum vere potissimum amor recte
intelligentium et affectus. De quo cum bene studentium, ut ais, emulator affectuosius
nova queris, non in me, sed in ipso invenire quod postulas promereris, quia, sicut mali
querent et non invenient, sic se bonis offerens invenitur, et qui petit accipit, et pulsanti
ejus sanctuarium aperitur, et recte, quamvis bene studeas emulatorem te bene studentium
profiteris, in quo et non lates sub modio, et presumptionis vitio non teneris : memor
illius ethnici qui se non sophum ut priores, sed philosophum appellavit, nec sapientem
publice, sed amatorem sapientie predicavit. Nosse autem debent, qui scolas incolunt,
quia nondum satis eorum quispiam bene studet, si ad pulsandum predictum sanctuarium,
sollicitudine congrua non desudet ε si non ad hoc legat, intelligat et diligat hunc
laborem, ut prosectu congruo sequi et. assequi velit et valeat Creatorem. Denique sicut
aversus a sanctuario ignorans ignoratur, sic sapientia animalis stulta vel stultitia judi-
catur3 et licet videatur quivis perditus multa scire, non sapit, sed desipit, dum non
curat Domini sanctuarium introire. Pete ergo, quere, pulsa, ingredere sponsi cubiculum,
in quo pax justitiam osculatur, anima verbo Dei nuptiali sedere copulatur : quo, cum
perveneris, et apud te dixeris : « Bonum cst nos hic esse », valefacto non solum vitiis,
sed et mundi negotiis, gaudebis angelis interesse. Queso autem, ut, cum bene tibi erit,
mei vel ad modicum recorderis, ut assistens divino vultui, pro me affectuosius depre-
ceris, ct cum tibi divina bonitas infuderit munus gratie largioris, sic intendas gaudio,
ut et mc participio dones copie ditioris. Nimirum illa caritas, que juxta Paulum in
nostris pcr spiritum cordibus se diffundit, in eo plus abundat, qui ex illa in proximum
plus refundit3 et cum pleraque cetera non possint et dari pariter, et a dantibus integra
retineri, hec impensa pluribus, miro modo invenitur apud eos qui impenderint plus
haberi. Opto ut hec caritas tuam scientiam edificet, et salutarem evehat ad profectum,

ut evacuato quod ex parte est, tandem felicius transeas ad perfectum. Vale.

Philippa· abb. Bonae Spei Ord. Praem. opp. omn„ ed. Chamart, ep. 20, p. 91. — Migne, Patr-ol. lat„ tom. ccm, p. 165.

vzztmm-drsszm,fflm ann-dan u „A

1³]
g

 

