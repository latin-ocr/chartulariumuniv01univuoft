264 CHARTULMUUM UNIVERS. Panis. > [1254

predicti non possint ab eis canonicam exigere portionem, interdum ipsa ut creditur non
sine fraudis comento ad fabricam ct perpetuum divinum cultum suarum ecclesiarum
relinqui procurant. Verum cum per hec et alias ab ipsis religiosis memoratis decano et
capitulo et prefatis rectoribus multiplices irrogatas injurias ipsi mutilationem in suis
beneficiis non modicam patiantur, suit nobis ex parte ipsorum humiliter supplicatum ut
molestiis et injuriis terminum dignaremur imponere supradictis. Nos itaque, qui cunctos
Christi fideles et presertim regularis ordinis professores eo providentie studio gubernari
cupimus⁷ ut in eis curiosus etiam scrutator nichil inveniat nota dignum, ipsorum religio-
sorum fame, parrochianorum saluti, et predictorum decani et capituli et rectorum predic-
tarum ecclesiarum profectibus salubriter providere volentes, discretioni tue per apostolica
scripta mandamus, quatinus prefatos parrochianos, ne contemptis predictis ecclesiis pro
divinis audiendis officiis et recipiendis temporibus congruis ecclesiasticis sacramentis ad
alienas accedant ecclesias, necnon et ipsos religiosos cujuscunque sint ordinis, ne in
aliorum prejudicium parrochianos prefatos ad 'hujusmodi officia seu sacramenta recipiant
nec confessiones audiant eorundem, nisi petita prius et obtenta licentia a sacerdote proprio
juxta statuta Concilii generalis’, nec etiam nisi apud eos ex devotione animi elegerint
tumulari, ipsos ad sepulturam admittant, ita tamen, quod tunc eedem ecclesie portione
canonica non fraudentur, auctoritate nostra per te vel per aliumattentius moneas et
inducas ipsos ad id, et ut decetero ab hujusmodi predictorum decani et capituli et
earundem ecclesiarum rectorum molestiis et injuriis omnino abstineant, per censuram
ecclesiasticam appellatione remota previa ratione compellens. Non obstante aliqua indul-
gentia religiosis ipsis vel aliis sub quacunque verborum forma ab apostolica sede
concessa, per quam non expressam presentibus de verbo ad verbum premissa impediri
valeant vel differri. Dat. Assisii vj id. Maii, pontificatus nostri anno undecimo.

Originale in Areh. nat. Paris. L. 248, n⁰ 255. Bulla deest. ·—- Colliette, Me'moires de la province du Vm·ma‘ndot's.
11, 688. — ln Bibl. Basilieusi cod. B. X. 14, fol. 54, inveniuntur litterae ejusdem tenoris et temporis directae ad episco-
pum Morinensem quoad querimoniam praepositi, decani et capituli ecclesiae S. Martini Ypren. ord. S. Augustini; apud
Baluze, Concilia Galliae Narbon.. App„ p. 156, directae sunt. ad archiepiscopum Narbonensem in gratiam abbatis et capi-
tuli saecularis ecclesiae S. Pauli Narbon., ibique sunt aliae indicatae ad eundem archiepiscopum quoad priorem S. Mariae de
Burgo Narbon. ord. S. Benedicti, et apud Potthast, 1ιῦΙ 15356 et 15:359, ad episc. Herbipolensem et Constantiensem. Τ- Istae
et similes epistolae praeparabant illas famosas infra n⁰ 240 publicatas generales litteras Innocentii IV. Quamvis in istis*
generatim de omnibus religiosis quaestio sit, nihilominus tamen editae sunt praecipue contra duos ordines mendicantes
Praedicatorum ct Minorum, ut notum est ex historicis coaevis. Sulimbene praeterea affirmat eas praeprimis contra fratros
Praedicator-es fuisse directas, (ι quia contra ordinem fratrum Praed. conceperat odium, ut audivi, et fratres Minores postea
sperabat absolvere », Chron.‚ in cod. vat. 7260, fol. 182 (desunt haec verba in ed., p. 213). Chronographi posteriores Galvaneus
Flamma (Bibl. Casanat. B. 111, 25, fol. 33¹³) et Hieronymus de Borsellis (Bibl. Univers. Bonum, ms. 1999, rol. 53⁶) in suis
chronicis, sicut et Ferd. del Castiglio (Historia yenerale di S. Domenico, p. 311), diversas afferunt rationes ad hoc expli-
candum. Certum est tantummodo, epistolas habere intimum connexum cum illa gravi tempestate, quam Universitas Pari-
siensis, cujus procurator circa istud tempus in curia morabatur (cf. infra n⁰ 238), contra Ordinem Praedicatorum excitavit,

atque Innocentium ens scripsisse, quia teste Salimbene (l. c.) voluerit satisfacere clericis saecularibus, immo praelatis,
quorum querelae praecipue eontra fratres Praedicatores dirigebantur. Vide intra n⁰ 250.

1. ln or. repetitur ι remedia υ post <( parare ». —- 2. Lateranensis lv.

 

