584 CHARTULARIUM umveas. rmus. · [1280

vanda gravamina tibi ad eorum levamen sicut fidelis dispensator assumas, ut de pulvere
suscitatus egenus, de carnis ergastulo erectus, ut pauper cum principibus inter principes
populi Dei principaliter collocatus in filiorum ipsius sublevandis inopiis gratus filius, cari—
tativus frater, dispensator fidus et diligens, quam professus es, sublevator inopie compro-
beris. Si vero aliquid rationabile te retraheret forsitan a predictis, quia nolumus, nec ipsi
minister et fratres volunt, quod inter te ac eos ibi vel etiam alibi hac occasione litigium
oriatur, illud infra dictos duos menses coram venerabilibus fratribus nostris .. Cenoma-
nensi⁵ et .. Petragoricensi⁶ episcopis vel eorum altero exponere studeas, et ipsi aut
ipsorum unus hoc a te diligenter audito, si talia proponeres que probata deberent legitima
reputari, tibi prefigant ex parte nostra terminum competentem, quo tu ad nos specialem
procuratorem cum pleno mandato super omnibus negotium ipsum contingentibus suffi-
cienter instructum destinare procures, et denuntient nichilominus .. guardiano et
conventui predictis, ut ipsi ad presentiam nostram in eodem termino aliquem vel aliquos
fratrem seu fratres sui Ordinis pro nostra in hac parte informatione transmittant, ut nos
tandem de negotio et negotii circumstantiis plenius informati super eo quod expediens
fore videbimus ordinemus. Quod si tu infra prefatum terminum predicta non solveres, vel
causas rationabiles ut premittitur non proponeres, eisdem episcopis damus nostris litteris
in mandatis, ut ipsi vel alter eorumdem te ad solutionem predictam ut premittitur
faciendam auctoritate nostra compellant. Dat. Suriani.id. Junii pontificatus nostri anno
tertio.

Reg. Vat. Nicolai 111 (11⁰ 40), an. 3, ep. 47, fol. 11812. — Sbaralea, Bull. F'rancisc„ ΙΙΙ, 462. -· In ep. 48, rol. 120⁸,

episcopi Cenomanensis et Petregoricensis exsecutores constituuntur. -—- Conventum Ord. Praed. etiam ex multitudine studen-

tium nimis gravatum fuisse vidimus supra n⁰ 371.

1. Gualtero de Brugis, ex Ord. Minox-uin. Primo cathedraticus in Universitate Paris„ an. 1279, Decemb. 4, minister
provincialis Franciae exsistens, a Nicolao 111 in episcopum Pictaviensem electus est, scil. ij non. Decemb. an. seeundo
(Sbaralea, l. c., p. 436, n⁰ 138. Nicolaus 111a die coronationis, 1277, Dec. 26), ut vulgo solebant saec. XIII, non o. die electionis,
Novemb..25, annos pontificatus computavit, quod inter alia ex anno primo Regestorum Vat. n¹⁸ 39 et 40 apparet). Vide de Gnat-
teri vita ejusque scriptis Haureau in Hist. litt. de la France, XXV, 296 sqq. Sed Summa ibid. p. 311 Guultero ascripta
ad magistrum Gaufridum Pictaviensem (ut et in eod. Paris. 15747 dicitur), aequalem Guillelmi Autissiodorensis, pertinet.
Vide supra n0 90, nota 1. Tempore Gualteri Summae theologicae alio stilo alioque ingenio atque praedicta componebantur.
— 2. Bonagratia. -- 3. Sedes Pictaviensis ab an. 1271 vacabat. — 4. Scilicet in Bulla Exiit qui seminat, an. 1279, Aug. 1¹1.
Sbaralca, l. c., p. 404, 11⁰ 127. — 5. Johanni de Chanlai. Supra n⁰ 416, n. 9. -- 6. Raimundo d'Auberoche, qui post translatio-
nem Eliae ad sedem patriarchalem Hierosolymitanam an. 1279, Jun. 7, a Nicolao III electus est in episcopum Petrocorieunem.
Reg. Vat. Nicolai 111 (n0 39), an. 2, ep. 121. Cf. ep. 182. Corrigendus Gums, Series episc., p. 598.

499. Ordinationes pro collegio Guillelmi de Saana ab ipso fundatore factae.

1280, Augusti 18.

Omnibus hec visuris Guillermus de Saana thesaurarius Rothomagensis salutem in
Domino. Noveritis nos scolarium nostrorum Parisius studentium ordinem fecisse in hunc

modum qui sequitur. Primo volumus quod ii qui bursas habebunt, ex toto vacent theo-

