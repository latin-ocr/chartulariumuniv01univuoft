 

AB ALEXANDRO 111 usqua ΑΒ ANNUM mcc. 33

juris compendium, sed ad adquisitionem veritatis et judicii equitatem ε si forte me aut
alium aliquando oporteat esse judicem autjudicis assessorem. Hodie soli avaricie militant
patroni causarum: illudque quondam venerabile nomen et gloriosa professio advocati
notabili venalitate vilescit, dum miser et perditus linguam vendit, lites emit, matrimonia
legitima dissolvit, amicitias rumpit, sopitarum litium cineres resuscitat, pactiones violat,
retrectat transactiones, privilegia frangit, et in capturam pecunie pedicas et retiacula
tendens, jura omnia intervertit. Ideo constitutio imperialis ab officio postulandi removet
litium redemptores. Jure autem pretorio atque interpretum in prevaricantes vel alias
delinquentes pene extraordinarie statuuntur. Debuerat advocatus, quod gratis acceperat,
gratis dare, advocare pro pupillo et vidua, pro utilitate reipublice, pro ecclesie libertate,
nichil exigens, sponte oblata suscipiens, eripiens inopem de manu fortiorum ejus, egenum
et pauperem a diripientibus eum. Fructuosius ei esset salarium modicum et honestum,
quam sinum inexplebilis avaricie per sas et nefas extendere in immensum, nam melius est
modicum justo super divitias peccatorum multas. Si talentum scientie sibi a Domino com-
modatum sponte et gratis expenderit, non est abbreviata manus Domini, nt ei respondere
ad meritum, et ampliora etiam conferre non possit. Hoc igitur secure commodet patri
orphanorum et judici viduarum3 ipse enim promissor est magnificus, et munificus retri-
butor.

Bibl. nat. Paris. ms. lat. 14764, sol. 25¹³. — Migne, Patrol. lat„ tom. CCVII, ep. 26, p. 91. Cf. Hist. litt. de la
nance xv, 383.

1. Mu. lat. 2604. 2605 epistolam hic absolvunt.

28. Petrus Blesensis scribit magistro Ernaldo, se emisse Parisiis libros legum pretio numerato sed non abstulisse,

quos tamen alius majori pretio numerato abstulerit. Arguit libros illos, licet sibi traditi non sint, ab alio
emi non potuisse.

Circa am. 1175.

Karissimo socio et amico magistro Ernaldo P. Blesensis Bathoniensis archidiaconus
salutem. Cum dominus rex Anglorum me nuper ad dominum regem Francorum nuncium
destinasset, libri legum venales Parisius oblati sunt michi ab illo B. publico mangone
librorum. Qui cum ad opus cujusdam mei nepotis ydonei viderentur, conveni cum eo de
precio, et eos apud venditorem dimittens, ei precium numeravi. Superveniens vero
C. Saxeburgensis prepositus, sicut audivi, plus obtulit, et licitatione vincens libros de
domo venditoris asportavit. Quoniam igitur ad eum qui me misit, redire maturius me
oportet, vosque moram facturus estis Parisius, plenissimam habens in vestra discretione
fiduciam, vobis predicti procurationem negotii committo: aut si Parisius moram aliqua
vobis necessitas interdicit, magistro Hugoni Januensi sub litterarum mearum testimonio

,negotium committatis Cum enim ratione civili negotiis alienis exactissima diligentia
Chare. Um'v. Paris. 1. 5

