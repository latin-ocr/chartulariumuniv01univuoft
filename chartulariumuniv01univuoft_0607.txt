 

1278] AB auno ncc usqua An rmmppuu iv nso. fiune. 565

Item inter ceteros Gerardus de Dola famosus baccalarius in artibus suit a dictis
malefactoribus in capite letaliter vulneratus, quem fracto capitis craneo ipsum incidi
oportuit et secari, ita quod de ejus vita etiam desperaretur. Fuitque ad carcerem
vilissime ductus ac alias multipliciter male tractatus.

Item Jordanus filius magistri Petri sigillatoris fuit sagittis et fustibus et armis
aliis ita graviter vulneratus, quod de ejus convalescentia simpliciter desperatur.

Item Adam de Pontisara fuit clava ferrea et armis aliis ita graviter in oculo et
facie percussus, quod medici dicunt ipsum unum oculum totaliter amisisse.

Item quidam pauper scolaris beneficiarius fuit graviter fuste percussus et ei bursa

cum pecunia amputata.
ltem prepositus² Sancti Germani et alii monachi armati cum suis complicibus in

Gaufridum de Troceio, L. de Prulego et R. de Fagiaco manus intulerunt temere
violentas ac eos evaginatis gladiis graviter percusserunt, ac vestes eorum laniaverunt,
ita quod cappa dicti Gaufridi in terram rupta cadente εἶ tunica sola remanserit, ac
tandem ipsum et alios verberatos durissime attractos per medias nundinas et ad
majorem confusionem nudatis maxime capitibus, in quibus nec capucia ponere permit-
tebant, ad carcerem ‘vilissimum deduxerunt et per diem et noctem eos ibi tenuerunt.
Et istas omnes injurias ipsi monachi armati cum suis complicibus predictis clericis
intulerunt, postquam ipsis pacifice se reddiderant, et ipsos in potestate sua tenebant.

ltem dominus Stephanus de Lago presbyter fuit a predictis malefactoribus vilissime
incarceratus.

Item cum malefactores predicti plures portas civitatis predicte custodirent nec
scolares intrare permitterent, sed eos ibi nequissime tractarent, alii ab aliis malefac-
toribus per campos et diversa loca fugati cum armis ingredi sunt compulsi, ita quod
de submersione quorundam probabiliter dubitatur.

Item magistri N.' de Torculari in theologia, ac Johannes de Roseto· in medicina
actu regentes, ac alii multi propter predictos malefactores omnes clericos horribiliter
persequentes fugere sunt coacti.

ltem Firminus de Hotopa Picardus cum redibat de campis in pace, fuit a predictis
malefactoribus graviter fustibus et aliis armis percussus et ad terram prostratus, et

postmodum ad abbatiam turpissime ductus, et ad ultimmn in vilissimum carcerem

intrusus.
ltem cuidam magistro in artibus, qui in nullo penitus eis injuriatus fuerat, immo

quam potuerat, inhibuerat ne ipsis monachis injuriarentur, quod paratus est sufficienter
probare, cum lancea cappam et vestes omnes perforarunt usque ad carnem tangendo z
et quendam alium clericum scolarem qui propter hoc, quod ipsi malefactores volebant
ipsum percutere in capite, manum ad tuitionem capitis levavit, cum eadem lancea in

brachio graviter vulnerarunt, ita quod totum os brachii est confractum.

