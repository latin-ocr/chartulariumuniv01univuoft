496 CHARTL'LARIUM UNlVEnS. riuus. [1271

enim, ut ex scripturis eorum vidistis, et nos audivimus auribus nostris, in tantam vesa-
niam prolapsi sunt, ut dicerent quod Dominus noster Jhesus Christus, Deus de Deo
verus, a perfectis viris non sit in omnibus ejus operibus imitandus, immo, quod insanius
est dicere, ut homo in sanctitate perficiatur, aliquorum ejus operum contrarium teneatur’.
In quo errore homines se precipitant, ut super omnes alios se exaltent. Et cum Dominus
,Jhesus Christus placita semper fecerit Deo Patri, nec ulli etiam homini sapienti aut cui-
libet artifici sui operis imperfectio placeat : isti mirabili cecitate capti probare nituntur et
suis fantasmatibus astruere, quod aliquid egerit quod Deo patri debeat displicere. Hinc
est quod patres in Christo dormientes in hiis operibus ipsum Dominum imitantes non
verentur (utinam sola ignorantia non malitia) diffamare, ipsos accusando de imperfectione.
Nec mirum, quia si patremfamilias Belzebuth vocaverunt, quanto magis ejus servos? Sed
ne videar magis quod absit contra personas, quas ut karissimos amplector brachiis caritatis,
inherere, quam errorem arguere, de personis hactenus sileatur. Sed ut ait quidam
sanctus t etsi nostras injurias pati debeamus, injurias Christi dissimulare nec possumus
nec debemus, nec sanctorum precedencium patrum, quia blasphemia servi in injuriam
redundat domini. Et si servi, quanto magis filii et amici? Jam non dicam, inquit, servos,
servus enim nescit quid faciat dominus ejus, vos autem dixi amicos, quia omnia nota feci
vobis, quantum audivi a patre meo. Quis unquam pater fidelium crederet, jam nos ad ista
tempora devenisse, ut vita Christi Domini sperneretur, institutio apostolica de imperfec-
tione crearetur, sancti martires accusarentur, alii pontifices arguerentur, ecclesie sunda-
mentum mutaretur, apex pontificalis vilesceret, contra dominicam sententiam discipuli
supra magistros se erigerent, prelatos subditi lacerarent? Vere si, ut domatizatur, Christus
aliqua opera egit quorum contrarium imitandum sit perfectis, ejus vita est a perfectis
quantum ad illa opera contempnenda, si, ut solum imperfectis exemplum fugiendi daret,
fugiit³ ..... Sane si exemplum solum prebens imperfectis carnes comedit vinumque bibit,
male apostolus perfectum discipulum Thimotheum, quem pre ceteris discipulis suis de
caritatis sinceritate commendat, vinum bibere propter stomachum suadebat ..... Amplius si
Christus loculos habuit in exemplum ac sormam imperfectionis, statutum apostolicum de
imperfectione creatur, qui sanctis Christi perfectis militibus in regulis communia esse
onmia statuerunt, ut nec inter eos egens aliquis inveniretur. Precedentes etiam pontifices
arguuntur, qui possessiones in ecclesia receperunt, et hoc ubique debere fieri secundum
dictamen apostolicum in ecclesia statuerunt. Nutat fundamentum ecclesie, si apostolis,
martiribus, aliisque sanctis atque pontificibus non creditur de sanctitate; apex pontificalis
vilescit, si propter predicta sanctitas pereat sacerdotum. Et si nomen vilescit pontificum,
sicut ait Damasus papa, omnis status ecclesie perturbatur. Subditi etiam preferuntur
prelatis, si propter bonorum ecclesie administrationem via deseratur perfectionis. Quia
enim sanctam ecclesiam in temporalibus florere heretici vident, eam projectam non ab

homine sed a Deo credentes nunc derident.... Hec breviter tetigi de hiis erroribus ct

