50 CHARTULARIUM UNIVERS. PARIS.

S[ignum] Barbedauri decani. S. Galteri precentoris. S. Philippi archidiaconi. S. Graciani
archidiaconi. S. Girardi archidiaconi. S.¹ Galteri presbyteri. S. Jocelini presbyteri. S. Ga—
lonis presbyteri. S. SyDnonis] diaconi. S. Petri diaconi. S. Odonis diaconi. S. Bauduini
subdiaconi. S. Ade subdiaconi. S. Hugonis subdiaconi. S. Stephani pueri. S. Mauricii

pueri. S. Gausridi pueri. Datum per manum Hilduini cancellarii.

Apographum (non originale) partis prioris saec. XIII, in Arch. nat. Paris. Μ. 1211 n⁰ 3Λ. - lbid. n⁰ 5 vidimus offi-
cialis cur. Paris. (scriptura anglica) an. 1271, Novemb. 21; n⁰ 6 vidimus capituli Paris. un. 1323, Septemb. 22. — Anno 1231
scholares jam domum propriam juxta S. Christophorum inhabitabant. Cf. docum. ed. a Briele in Cartulaire de l'Hotel-Dieu,
n⁰ 266.

1. Cf. supra ad „um 8. - 2. « S. Girardi S. » ex n⁰ 5, cum apographum primum hic sit dilaceratum.

51. Philippus de Harrengt ad Hergaldum, Parisiis studii causa morantem, civilatem Parisiensem ob cultam
ibidem a studiosis scientiam laudibus extollit nuncupatque Cariath Sepher, civilatem litterarum.

Litteras quas affectu memori tua mihi misit dilectio, ut letargum meum et gravem
somnolentiam quodam quasi vigili curares pulsorio, scito me et legisse diligenter, et
lectas gratanter accepisse, quia tuum discentis profectum in eis mihi videor percepisse.
Sicut multo venisse comitatu regina legitur Sabeorum, ut quorum famam de longe
hauserat. certiora sibi visu redderet oculorum, sic et tu amore ductus scientie Parisius
advenisti, et a multis expetitam optato compendio ¹Jerusalem invenisti. Hic enim David
decachordum psalterium manu tangit, hic tactu mystico psalmos pangit. Hic Isaie legitur,
legendo detegitur prophetia3 hic prophete ceteri diversos modulos concordi proferunt
melodia. Hic sapiens Salomon erudiendos convenas operitur; hic ejus promptuarium
studiosis pulsantibus aperitur, hic ad pulsandum tantus concursus, tanta frequentia cleri·
corum, ut contendat supergredi numerosam multitudinem laicorum. Felix civitas, in qua
sancti codices tanto studio revolvuntur, et eorum perplexa mysteria superfusi dono
spiritus resolvuntur, in qua tanta lectorum diligentia, tanta denique scientia scripturarum,
ut in modum Cariath Sepher merito dici possit, civitas litterarum. In hac instar Gothoniel
volo te non tam litteraliter, quam spiritaliter erudiri, sic scripturas capere ut internam

illarum dulcedinem diligas experiri ..... Vale. -

Philippi abb. Bon. Spei O. Praem. opp. omn„ ed. Chamart, ep. 3, p. 14. — Migne, Patrol. lat„ tom. CCIll,p'.26.—
Certa temporis nota harum epistolarum Philippi de Harvengt definiri nequit. Videtur eas esse scriptas quando Philippus
erat abhas monasterii Praemonstrat. Bonae Spei, circa 1154-1181. Desunctus est 13 April. 1182.

52. Philippus de Ilarvengt ad Richerum. Studium litterarum commendat et Parisios ut Cariath Sepher extollit.

Facis quod tuum est. Proprium est amantium, id quod amant expetere : et eorum
neque visu oculus, neque auris auditu satiatur, presertim cum amori sana conscientia
copulatur ..... Amas ut sensi litteras, immo sacras litteras, quarum lectio juxta Paulum

instruit ad salutem, quarum dilectio de virtute provehit in virtutem, quarum lector et
7.

 

