 

1280] AB Anno mcc usqua*¹ Ao rainerum ιν aso. rame. 585

logie, et quod apparenter proficiant, tum libros habeant competentes et alia necessaria. Et
si' clericos habeant in villa exercendos, vel pro aliis laborent in alia scientia, nolumus his
bursam dare, quia intentio nostra est tantummodo veris et puris pauperibus assidue
studentibus providere et eos sustentare. Item, dicimus de illis qui adepti suerint aliquod
sufficiens beneficium, per cujus receptionem aliorum renunciant paupertati. Item, si
aliquis eorum contentiosus sit et rixosus, qui alios impediat vel aliorum pacem perturbet,
nolumus ei amplius bursam dare, nisi se ipsum festinanter correxerit. Idem dicimus de
illis qui male vite suerint vel etiam diffamate, et volumus quod alii nobis teneantur vel
alicui alii, per quem scire valeamus, revelare, quia non intendimus providere perversis et
dyscolis et ribaldis et lusoribus, vel prosecutoribus meretricum et tabernarum, sed bonis
et veris scolaribus, per quos possit ecclesie’ provideri et animarum saluti. ltem, nolumus
quod cum iis maneat aliquis dives qui alios provocet ad plus dependendum, vel impediat
ad proficiendum. Si autem predicti scolares nostri aliquem divitem pacificum secum rece-
perint, volumus quod pro camera sua viginti solidos parisiens. solvere teneantur. Item,
nolumus quod cum iis maneat aliquis qui non ex toto vacet theologie. Item, nolumus quod
libri accommodentur per villam ad transcribendum vel etiam studendum, quia sic possent
perdi vel diminui vel etiam inquinari; et volumus quod eorum custodia deputentur qui de
iis valeant respondere integre. et qui aliis ministrent et dividant, prout viderint expedire.
Volumus etiam et ordinamus quod antiquior bursarius semel in hebdomada die dominica
vel alia die solemni videat alios sua aliqua hora competenti, et omnibus coram se consti-
tutis videat et audiat qualiter profecerint, et corrigat, si aliquem excessum invenerit inter
eos et si aliquis eorum expelli debeat, fiat hoc communicato consilio aliorum, et si
aliquem invenerit rebellem vel non proficientem, severe expellant. Et volumus quod omnes,
in domo ad minus, latinis verbis utantur. Et volumus quod alii teneantur dicere veritatem
de quolibet equali, vel alios accusare, nisi illi sua sponte suum defectum cognoscant
et confiteantur, ac mitius et lenius agatur cum ipsis. Volumus etiam quod quantum ad
victum non dividantur, sed accipiant simul quod domus ministrabit3 et qui contra fecerit,
de aliorum consortio expellatur. Item, volumus quod postquam suerint licentiati in theo-
logia ⁸, legant tantummodo per duos annos, quia amplius nolumus aliquid eis dare; quia
intentio nostra tantum est eos disponere ad gradum magisterii theologie assequendum.
Item, si aliquis eorum se obliget servitio alicujus divitis vel alterius, nolumus ei aliquid
dare. ltem si aliquis eorum post bursam obtentam velit audire de scientiis lucrativis,
nolumus ei aliquid dare, quia intentio nostra est bene studentibus juvare, et non iis qui
non sunt apti ad proficiendum theologie. Hanc autem observationem volumus tirmiter et
inviolabiliter observari. ln cujus rei testimonium, et ad majorem confirmationem premis-
sorum, presentibus litteris sigillum nostrum duximus apponendum. Datum anno millesimo
ducentesimo octogesimo, die dominica post Assumptionem beatissime Marie Virginis.

Charta iuna· littori· ornei-li· Parin. nn. 12⁸1, nni-tii 12, iu Arcti. Univern. Paria.. theca xxu, Z. 1. 7 (nn. 1639), Ζ. 1. 8
Chare. Unit- Paris. 1. 7¹1

