366 CHARTULARIUM UNIVERS. mnis. [1257

Ego magister Christianus, quantum in me est, ex nunc recipio et ex nunc obedio et.
obediam in posterum, nisi dominus papa aliter ordinaverit, ordinationi domini pape que
incipit z Quasi lignum vite, etc„ et contra eam scienter non veniam nec contradicentibus
ordinationi predicte auxilium vel consilium prestabo publice vel private. Secundo fratres
Predicatores et Minores Parisius degentes, magistros ac auditores eorum ac specialiter
et nominatim fratres Tho-mam de Aquino de Ordine Predicatorum, et Bonaventuram de
Ordine Minorum, doctores theologie, ex nunc, quantum in me est, in societatem scola-
sticam et ad Universitatem Parisiensem recipio, et expresse predictos doctores recipio ut
magistros, ipsosque juxta, ordinationem predictam ab Universitate seu magistris et
scolaribus Parisius commorantibus procurabo recipi bona fide, et contra predicta nunquam
prestabo consilium vel consensum. Tertio, quod scienter statuta et obligationes et jura-
menta non faciam seu a religiosis vel ab aliis exigam, vel in quantum in me fuerit exigi
permittam, per que vel per quos infringatur [ordinatio] supradicta seu contra eam
quomodolibet veniatur. Quarto, quod non procurabo nec quantum in me est fieri
permittam, quod Parisiense studium absque licentia domini pape occasione cujuslibet pre·
terite turbationis seu facti dissolvatur seu alio loco transferatur. Item reprobo libellum
secundum sormam traditam in littera de libelli condempnatione, qui nuper suit per
summum pontificem condempnatus, et errores in ipso contentos, qui sunt contra infra
scripta. Assero et affirmo, quod Romanus 'pontifex potest predicatores et confessores
mittere ubique per mundum juxta⁴ sue beneplacitum voluntatis sine consensu inferiorum
prelatorum quorumcumque seu parrochialium sacerdotum. Item quod archiepiscopi et
episcopi in suis dyocesibus dare possunt licentiam predicandi et consessiones audiendi
sine consensu inferiorum sacerdotum vel rectorum ecclesiarum, cum viderint expedire,
quodque predicatores et consessores sic missi possunt libere predicare et licite conses-
siones audire ac absolvere penitentes. Item quod status mendicitatis propter Christum est
status salutis et perfectionis. Item quod religiosi pauperes, qui omnia reliquerunt propter
Christum, possunt mendicando acquirere victum suum sine labore manuum, etiamsi sint
validi corpore, maxime qui student verbo Dei, predicando, disputando, legendo. Item
quod ea que continebantur in libello predicto et in quibusdam articulis a me consectis,
que implicite vel explicite videbantur seu poterant in predictorum Ordinem infamiam
redundare, sicut de pseudoapostolis, et de pseudoprophetis, de nuntiis antichristi, de
penetrantibus domos, de periculis novissimorum temporum, non intelligo nec intellexi de
fratribus Ordinum predicatorum et Minorum, quod tales sint vel fuerint vel etiam futuri
sint, sed fateor Ordines ipsos esse bonos et ab ecclesia approbatos, et assero et affirmo,
quod Deus hoc ipsum per manifesta indicia nostris temporibus comprobavit, nonnulla
miracula scilicet, que per sanctos utriusque Ordinis sanctorum cathalago per Romanam

ecclesiam canonice legitime fideliter ac rite ascriptos est misericorditer operari

dignatus.

 

