524 CHARTULARIUM UN1VERS. mnis. [1275

officium rectorie. Secundo proposuit quod toto tempore rectorie dicti Alberici omnes
illos, qui sue institucioni se opposuerant paratos pecuniam refundere et omnia quecumque
ad facultatem pertinent communiter exercere⁶ per procuratorem sicut fieri debet rectoria
vacante pars adversa injuste admittere recusavit. Ter-cio vero et quarto proposuit quod
super predicta institucione Alberici cognicio non spectabat ad judices in nostra ordina-
cione contentos, cum nulla nacio se vellet ab aliis separare, nec ipsius institucioni se
opponeret nacio, sed certi magistri singularum nacionum, et sic non erat hec separacio
de qua nostra ordinacio loquebatur. Quinto proposuit quedam ad excusacionem partis sue
super inceptione cujusdam bachallarii de Normannorum nacione. Sexto proposuit processus
predictorum judicum fuisse ante pronunciationem et post legitimam provocationem
suspensos. Septimo proposuit quod elapso tempore rectorie predicti Alberici persone
singulares de singulis nacionibus, que se opposuerunt institucioni hujusmodi in recto-
rem, vocatis singulis magistris facultatis ter cum debitis intervallis hora solita et loco ad
talia consueto elegerunt rectorem, sic facientes de procuratoribus, de bedellis, quando
imminebat electio talium personarum. Adversarii vero ipsis contemptis et contra ipsorum
prohibitionem publice factam personas communes sibi tunc et postea successivis tempo-
ribus creaverunt. Octavo proposuit quod examinatores partis adverse duodecim bacha·
larios licentiaverunt et communes tenuerunt preter conscientiam et voluntatem cancellarii
Sancte Genovefe, et quod cancellarius predictorum licentias in irritum revocavit. Ex
quibus omnibus petiit infrascripta. Ex primo videlicet pronunciari, predictum Albericum
non rite institutum fuisse et quod eidem tanquam rectori obediendum non fuit ejusque
actus tanquam a rectore factos in irritum revocari. Ex secundo petiit pronunciari, magis-
tros partis alterius contra predictam ordinacionem venisse et propter hoc latam in ea per
nos excommunicationis sententiam incurrisse. Ex tercio, quarto, quinto et sexto propo-
sitis petiit pronunciari, ad statutum nostrum dissencionem que nunc est Parisius non
spectare, etjudices ipsos non in hoc, sed Universitatem Parisiensem cognoscere debuisse,
et sententiam dictorum judicum nullam fuisse ac partem suam nequaquam separacionem
fecisse. Ex vij⁰ vero petiit rectorias et omnes actus sue partis in bedellis et aliis confir·
mari et actus singulos partis adverse circa bedellos et alia in irritum revocari. Ex octavo
petiit predictas xij licencias annullari et examinatores eorum a facultatis consortio
separari. Petiit etiam generaliter ex premissis, principales qui impediverunt quominus
cognosceretur de criminibus Alberico objectis, quique supra nostram ordinacionem vene-
runt, juxta condignum puniri, protestans quod non intendebat quicquam petere aut ad
aliquid respondere nomine nacionis vel majoris partis nacionis alicujus, sed solum
nomine singularium personarum. Finaliter vero petebat pars quelibet sibi partem
adversam in mille libras parisiens. expensarum nomine condempnari, quibusdam peticio-
nibus additis que in superioribus expresse vel ex consequencia includuntur.

Facta autem hinc inde copia de omnibus ab ipsis partibus exhibitis coram nobis

