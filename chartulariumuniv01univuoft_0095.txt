 

AB ALExannao 111 usone An ANNUM mcc. 53

53. Philippus de Harvengt Engelberlo scholari Parisiensi scribit, studium litterarum ad interioris hominis
spiritualem perfectionem esse referenduM, et non Parisiis fuisse, sed Parisiis honestam scientiam acquisisse
honestum esse.

Sicut nosti grammaticos dicere, vir dicitur a virtute, eo scilicet quod animum habere
debeat non mollem, non elumbem, non ut ita dixerim femininum, sed fortem et
constantem invictoque robore masculinum, qui prosperitatis arridente affluentia inaniter
non grandescat, et adversitatis urgente molestia muliebriter non facescat. Si ergo per-
fectum proficere vis in virum, vel potiussi te recolis esse virum, age viriliter, et robusâ€”
tius confortare, nec recuses discendi gratia quidquid grave occurrerit tolerare. Sicut enim
miles palmam non accipit, qui molli desidia consopitur, qui laboris impatiens, umbra,
plumis, uxorio complexu assidue delinitur, sic non nisi labore et studio ad excelsa
scientie pervenitur. Ideo nimirum et clericali nomine vides passim plurimos insigniri, et
prosectu congruo raros admodum erudiri, sed eos difficultate qualibet repercussos vel
manere penitus idiotas, vel fonte labra proluere caballino', ut sic repente prodeant in
poetas. Quod utrumque diligentius vitare studuerunt quicunque litterati et dici et esse
veraciter voluerunt, qui philosophie non parvi mora temporis assecle vel ministri ad hoc
usque profecerunt, ut aliorum fierent et magistri. Quorum Plato Atheniensium civis, cum
jam grecas ad unguem litteras doctus esset et in auditorio Socratis suis longe condisci-
pulis major esset, adhuc tamen amore sciendi exestuans in Egiptum descendit, et inter
exteras et barbaras nationes non parvam scientiam apprehendit. Audierat sorte quod
Moyses, qui in Egipto natus fuerat et nutritus, omni sapientia Egiptiorum, sicut divina
refert pagina, suerat eruditus3 et super hae sapientia idem Plato, non mediocriter
curiosus, ad investigandum eam factus est studiosus. Hac autem investigatione non
contentus inde Italiam requisivit, ct inter Pythagoricos multam quoque scientiam acqui-
sivit, talique studio deditus ad anuum etatis octogesimum primum venit, in quo finem
studii nisi cum vite termino non invenit. Socrates magister Platonismonaginta novem
annis perhibetur vixisse, et eosdem in assiduo labore litterario consumpsisse. Themis-
tocles, cum centum et septem annorum numerum explevisset, et imminere sibi vite
terminum presensisset, conquestus est, ut aiunt, quod eo tempore de vita egredi coge-
retur in quo sibi primum incipiens sapere videretur. Cato censorius, cum etate matura
provectus et inter Latinos videretur scientia jam perfectus, juvenili tamen alacritate ad
discendum grecas litteras incandescit, et Latinorum doctor Grecorum discipulus fieri
nullatenus erubescit. Cum igitur hos et hujusmodi viros non fregerit laboris asperitas,
non provecte revocaret etatis longevitas, quin studio litterali tantam diligentiam imper-
tirent, ut amore sciendi occurrentia quevis incommoda non sentirent, non cst consilii, ut.
propter ingruentem febriculam tua strenuitas emarcescat, et infirmato corpore virilis

pariter animus elanguescat. Non enim Parisius fuisse, sed Pau-isius honestam scientiam

