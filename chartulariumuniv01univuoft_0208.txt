166 cuanrcnxmum umvans. PAms. [1238

121. Gregorius IX committit priori S. Victoris inquisitionem de turbatione studii Parisiensis et dissensione
inter Universitatem et episcopum Guillelmum.

7238, «lunii 4, Laterani.

.. Priori Sancti Victoris Parisiensis. Transmissa nobis venerabilis fratris nostri..
Parisiensis episcopi conquestio patefecit, quod magistri et scolares Parisienses pretextu
cujusdam indulgentie, quam a sede apostolica se obtinuisse proponunt, ut videlicet privare
possint beneficio societatis sue eos, qui rationabilibus constitutionibus et ordinationibus
suis presumpserint contraire, ipso irrequisito, qui requiri debet de jure, constitutiones
quasdam in sue jurisdictionis enervationem facere presumpserunt; et si quando idem
utendo jure suo eis se velit opponere in hac parte, ipsi-magistros et scolares obedientes
eidem supponunt protinus bannis suis. Quidam etiam magistri et scolares propria lucra
sectantes, et studentium profectibus invidentes, fieri procurant conventicula insueta, occa-
sione quorum interdicitur studium, et jurisdictioni sue circa magistros et scolares non
modicum detrahitur antedictos. Preterea cum idem cancellaria Parisiensi vacante sit in
possessione vel quasi licentiandi provectos ad officium magistratus, prefati magistri ei
super hoc se indebite opponentes, quosdam scolares rationabiliter licentiatos ab ipso, ad
docendum pro sue voluntatis arbitrio non admittunt¹, scolares suos subtrahentes eisdem,
ac insuper scolares ipsos et magistros,⁴sub quibus licentiari inceperunt predicti, a
societate sua excludunt in ejus prejudicium et gravamen, alias abutendo indulgentia
memorata injuriosi existentes ci plurimum et molesti. Ut igitur illius, qui ut pacem inter
Deum et homines reformaret carnem sumere et crucem subire voluit, inherere vestigiis
videamur, mandamus quatinus episcopo, magistris et scolaribus antedictis ad tuam
presentiam evocatis, ipsos de plano absque judiciorum strepitu ad concordiam studeas
revocare. Alioquin inspecta indulgentia, si quam habent et auditis utriusque partis ratio-
nibus et plenius intellectis, eas fideliter in scriptis redactis sub sigillo tuo nobis desti-

nare procures. Dat. Laterani ij non. Junii, anno duodecimo.

Reg. vat. Gregorii ΙΧ an. 12, ep. 137, sol. 27.

1. Ad haec vide supra n⁰ 115.

122. Gregorius IX concedit magistro Guillelmo de S. Amore, rectori ecclesiae de Guervilla, canonico Belvacensi,

ut possit recipere aliquem personatum.
1238, Novembris 27, Laterani.

Magistro Willermo de Sancto Amore, rectori ecclesie de Guervilla, canonico Belva-
censi. Te honestatis studio desudantem et per cultum scientie sicut accepimus conse-
cutum, quod in artibus et jure canonico cathedram magistralem Parisius ascendere
meruisti, dignum speciali gratia reputantes, ut personatum vel aliud unicum beneficium

curam habens animarum annexam, si tibi canonice offeratur, recipere valeas et cum bene-

