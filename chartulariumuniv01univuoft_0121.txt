 

1215] ΑΒ anno ucc usqum AD PHlLlPPUM iv REG. simne. 79

telis de methafisica et de naturali philosophia, nec summe de eisdem, aut de doctrina
magistri David de Dinant, aut Amalrici heretici, aut Mauricii hyspani ⁴.

ln principiis et conventibus magistrorum, et in responsionibus vel oppositionibus
puerorum vel juvenum nulla fiant convivia. Possunt. tamen vocare aliquos familiares vel
socios, set paucos. Donaria autem vel vestium vel aliorum, sicut solet fieri, vel amplius
fieri monemus et precipue pauperibus. Nullus magistrorum legentium in artibus habeat
capam nisi rotundam, nigram et talarem, saltem dum nova est. Pallio autem bene potest
uti. Sotulares non habeat sub capa rotunda laqueatos, nunquam liripipiatos. Si quis
obierit scolarium in artibus vel in theologia, medietas magistrorum artium eat ad sepul-
turam una vice, et altera medietas alia, et non recedat donec completa suerit sepultura,
nisi rationabilem habuerit causam. Si quis obierit magister in artibus vel in theologia,
omnes magistri intersint vigiliis, quilibet legat vel legi faciat psalterium, quilibet moram
saciat in ecclesia, ubi celebratur vigilia usque ad mediam noctem vel majorem partem
noctis, nisi rationabilis causa obstiterit. Die quo tumulatur magister, nullus legat vel

disputet.
Pratum Sancti Germani in eo statu in quo suit eis adjudicatum⁶ eis plene confir—

mamus.

Quilibet magister sorum sui scolaris habeat‘. Nullus irrequisito consensu inquilini
vel scolas accipiat vel domum, dum facultatem habeat requirendi. Nullus incipiat licen-
ciatus a cancellario vel ab alio data ei pecunia vel fide prestita, vel alia conventione
habita. Item facere-possunt magistri et scolares tam per se quam cum aliis obligationes
et constitutiones fide vel pena vel juramento vallatas in hiis casibus, scilicet in interfec-
tione vel mutilatione scolaris, vel in atroci injuria illata scolari, si desuerit justicia,
pro taxandis pretiis hospitiorum, de habitu, de sepultura, de lectionibus et disputationibus,
ita tamen, quod propter hee studium non dissolvatur aut destruatur.

Circa statum theologorum statuimus, quod nullus Parisius legat citra tricesimum
quintum etatis sue annum, et nisi studuerit per octo annos ad minus, et libros fideliter
et in scolis audierit, et quinque annis audiat theologiam, antequam privatas lectiones legat
publice, et illorum nullus legat ante tertiam in diebus, quando magistri legunt. Nullus
recipiatur Parisius ad lectiones sollempnes vel ad predicationeS, nisi probate vite suerit et
scientie. Nullus sit scolaris Parisius, qui certum magistrum non habeat.

Ut autem ista inviolabiliter observentur, omnes qui contumaciter contra hec statuta
nostra venire presumpserint, nisi infra quindecim dies a die transgressionis coram
universitate magistrorum et scolarium, vel coram aliquibus ab Universitate constitutis
presumptionem suam curaverint emendare, legationis qua fungimur auctoritate vinculo

excommunicationis innodavimus. Actum anno gratie M⁰CC⁰ quintodecimo, mense Augusto.

Originale in Arch. Univen. Paris. theca VH. D. 10. b. Fragmentum sigilli cerei vir. col. silis serie. appendet. — Cod.
Vnt. ling. ⁴06, sol. 2⁸, ot. sibl. Phinipp· in Cheltaenham ms. ⁸76, fol. 29¹³, offerunt. bunc titulum ε n Privilegium cujusdam cardi-

