 

1277] Aa Auno ucc usqua An ramerum iv asc. ruffio. 551

128. Quod illud, quod de sui natura non est determinatum ad esse vel non esse,
non determinatur, nisi per aliquid, quod est necessarium respectu sui.

129. Quod voluntas manente passione et scientia particulari in actu non potest agere
contra eam.

130. Quod, si ratio recta, et voluntas recta. — Error3 quia contra glossam Augustini
super illud psalmi : α Concupivit anima mea desiderare »‚ etc.⁷ et quia secundum hoc,
ad rectitudinem voluntatis non esset necessaria gratia, sed scientia solum, quod est error
Pelagii.

131. Quod voluntate existente in tali dispositione, in qua nata est moveri et manente“
sic disposito, quod natum est movere, impossibile est voluntatem non velle.

132. Quod orbis est causa voluntatis medici, ut sanet.

133. Quod voluntas et intellectus non moventur in actu per se, sed per causam
sempiternam, scilicet corpora celestia.

134. Quod appetitus, cessantibus impedimentis, necessario movetur ab appetibili. —
Error est de intellectivo.

135. Quod voluntas secundum se est indeterminata ad opposita sicut materia; deter-
minatur autem ab appetibili⁸⁷, sicut materia ab agente.

136. Quod homo agens ex passione coacte agit.

137. Quod quamvis generatio hominum possit deficere, virtute⁸⁸ primi tamen non
deficiet3 quia orbis primus non solum movet ad generationem elementorum, sed etiam
hominum.

138. Quod, cum Deus non comparetur ad entia in ratione cause materialis vel
formalis, non facit accidens esse sine subjecto, de cujus ratione est actu inesse
subjecto”.

139. Quod accidens existens sine subjecto non est accidens, nisi equivoce; et quod
impossibile est quantitatem sive dimensionem esse per se; hoc enim esset ipsam esse

substantiam .

140. Quod facere accidens esse sine subjecto, habet rationem impossibilis, implicantis
contradictionem.

141. Quod Deus non potest facere accidens esse sine subjectu, nec plures dimen-
siones simul esse.

142. Quod ex diversitate locorum acquiruntur necessitates eventuum.

143. Quod ex diversis signis celi signantur diverse conditiones in hominibus tam
donorum spiritualium, quam rerum temporalium⁷⁰.

144. Quod omne bonum, quod homini possibile est, consistit in virtutibus intellec-
tualibus.

145. Quod nulla questio est disputabilis per rationem, quam philosophus non debeat

