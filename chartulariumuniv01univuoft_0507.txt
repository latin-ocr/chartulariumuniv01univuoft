 

1267] ΑΒ Auno ucc usQur. AD PHILIPPUM ιν nac. raANc. 465

ipsum productos inter alia deposuisse comperimus quod eodem officiali, postquam jam
hujusmodi commissus erat excessus, veniente ab extra et in curia ipsius domus servientes
inveniente predictos, ipsi servientes cum eos idem officialis interrogasset quid fecerant,
responderunt quod extra Parvisium ipsos scolares expulerant. Deposuerant etiam ipsi testes
quod tunc officiali prefato fuit dictum ibidem quod prenominatus Guillotus le Cotonier,
quem utique clericum scolarem Parisiensem esse constat, fuerat ibidem ab uno ex ipsis
servientibus graviter vulneratus. lnvenimus et unum de testibus deposuisse predictis
quod tunc officialis ipse dictis servientibus dicentibus predicta, respondit : « Non sitis
stupefacti pro tanto »3 alterum autem ι « Non sitis pro tam modico stupefacti ». Tercius
vero testis perhibet quod tunc servientibus ipsis eidem officiali respondentibus quod extra
prefatum locum scolares ipsos expulerant, officialis ipse dixit eis, ut verbis utamur
testium : « Hoc est bene ». Plures quoque ipsorum testium perhibent quod is, qui dictum
Guillotum vulneravit, suit ad quamdam cameram dicte domus abductus et inclusus etiam in
eadem gladio sanguinolento, quo dictum Guillotum vulneraVerat, de manibus ejus arrepto.
Perhibent etiam quod prefati furni servientes qui excessum hujusmodi perpetrarunt, nocte
illa in eadem domo ipsius episcopi pernoctarunt sibi per familiam (lomus quibusdam
victualibus ministratis3 ipsemet etiam officialis in quibusdam cedulis quas ad sui deffen-
sionem exhibuit confitetur quod ejus familia dictos servientes per multos dies et noctes in
domo retinuit supradicta, quanquam dicat quod id ad suam pervenit noticiam ex post
facto. Lucide insuper et expresse testes deposuere predicti quod sepedictus officialis
preest familie dicte domus, que cum aliis excessum hujusmodi perpetravit, et quod ipsa
familia sibi subest ac quod non obedientes sibi si vellet punire valeret, quamvis idem
officialis se illi preesse per proprium negaverit juramentum.

Porro nos, vocata multitudine peritorum, premissa et alia omnia que hujusmodi
negocium instruebant, tam que pro, quam que contra officialem ipsum facere videbantur
peritis ipsis fideliter exponere ac diligenter elucidare studuimus et unacum eis universa
ipsius negocii merita attentione sollicita zelo justicie ponderare. Inter alia igitur id
attentione consideramus diligenti, videlicet quod malefactores predicti deliquerunt in loco
uhi ea jurisdictio ad officialem ipsum ratione officii sui notorie pertinebat, per quam ipse
non solum spirituales potest penas infligere sed etiam citra vindictam sanguinis temporales,
et quod ipsi malefactores post malefactum perpetratum supradictam curiam sive domum,
unde contra scolares ipsos exiverant, et ubi officialis ipse jurisdictionem similem obtinet
reintrarunt, quodque officialis ipse tunc eos ibidem invenit et quod ipsos, quos de sacto
capere ac detinere potuit, libere et impunitos abire permisit, licet eos pauperes esse
notorium foret, nuncque ipsorum aliquos esse male opinionis et fame ad sui deffensionem
alleget. Cum per hoc et alias etiam dictus officialis intelligens ecclesiastico judici tempo-
ralem jurisdictionem exercenti commutationem penarum a sacris canonibus esse

permissam, intrepide providere debuerit ut malefactoribus supradictis, qui jam ex suo
caan. vnto. Paris. Ι. 59

