 

AB ALEXANDRO 111 USQUE AD ANNUM MCC. 19

quod quando recessi a vobis, duodecim denarios in toto mundo non habebam, nee aliquis,
quod ego scirem, ad usum meum. Vascula quidem habebam pauca fere quinque marcarum,
omnibus hospitii nostri sociis satis nota; et eram quidem, quod multi sciunt, alieno aere,
sed meo onere, graviter pressus. Accepi ergo duodecim marcas mutuas. Sed antequam egre-
derer Cantuaria, in sarcinulis et instructione clientum tres earum expendi. Deinde per
manum Willelmi filii Pagani liberalitatis vestre septem marcas accepi, tres adhuc, ut
jusseratis, accepturus. Quod enim minus factum est, vobis nequaquam imputandum est.

Veniens ergo Parisius juxta instructionem vestram, pro tempore, ut videtur, com—
modum conduxi hospitium, et antequam illud ingrederer, duodecim fere libras expendi.
Neque enim introitum potui obtinere, nisi in annum toto pretio prerogato. Equos itaque
distraxi, et me disposui ad residendum potius quam ad peregrinandum. Unde et impa-
ratior sum ad circuitus quos prescribitis faciendos, qui non possunt sine sumptibus fieri,
presertim} ab homine ecclesiasticum habente officium notitiamque multorum. Preterea
regis indignationem gratis conscientia teste sustineo; et si me nunciis ejus opposuero,
gravius sustinebo. Unde mihi, si placet, in talibus, que eque commode possent per
alios exerceri, magis parcere debetis. Et tamen, quantum expense permiserint unde-
cumque quesite, quod jusseritis exequar. Vos autem videritis quid jubeatis. Et quia
eeclesia Romana est in ea conditione quam nostis, nihil mihi videretur consultius in
mundanis, quam duabus rebus operam dare : altera quidem est, ut eximatis vos utcumque
a laqueis creditorum, altera, ut domini regis, quatinus secundum deum fieri potest,
queratis gratiam. Deus mederi potest, sed ecclesia Romana non feret opem, et, ut timeo,
rex Francorum baculus arundineus est. Preterea, si placet, cum Gausrido nepote vestro
misericordiam faciatis. Tempus est enim : nam ex quo hospitium meum ingressus est,
quantum perpendere potui, honeste se habet et literis operam dat et diligentiam. Exhibuit
eum dominus Pictavensis antequam veniret, et primo dedit ei quinque marcas, deinde
centum solidos andegavensium. Unde, si placet, cum amicis episcopiPictavensis dehetis
benignius agere, et in collocanda filia Willelmi filii Pagani non dehetis, si placet,
aliquam exercuisse duritiam, saltem pro episcopi reverentia. Valete.

Bibl. nat. Paris. mss. Baluze, 127, ep. 137 et sol. 2. Epistulas sequuntur notae ab ipso Buluzio confectae, quae etium
inveniuntur in ms. lat. 9³49. Ipsae iterantur in Rec. des Histor. des Gaules XVI. — Johanm's saresberiensis opera collegit
Giles Ῑ, 187, n0134. Rec. des Histor. des Gaules xw, 505. ln editione Giles sicut in omnibus aliis, excepto Recueil des
Historiem, deest ultima particula (ι Ceterum an recte 1) usque in finem. Baluze primus eam e ms. oxoniensi exscripsit et postea
1). Brinl in Notices et Eoetraits des mss. lx, 2, p. 117 sq„ publicavit. Certe Johannem Sarcsberiensem auctorem habet.
Sed desideratur connexus inter istud supplementum et epistolam ipsam.

1. Irulege. — 2. L’sscluse. — 3. Anno 1163, 1 Octobris. — 4. Archiopiscopus erut Ποτιτίους. - 5. Petrus Cellensis. —
6. lobannis. — 7. Hem-ico Pisano. -— 8. Guillelmus de Paviu erat legatus apost. sedis. — 9. Cluremhuldi. — 10. Arnulphi
Lexoviensis, cujus fallacius expertus est Johnnnes Snresber. Sed vide flenter, Geschichte Alexanders ΙΙΙ, 11, 36 sqq. ·-
11. Reginuldus, comes Cornubiensis, avunculus Hem-ici n. — 12, Bnrtholomaeo.

