 

1275] AB ‚anuo uec usous An ramerum iv aaa. nuuc. 537

consuevit in talibus observato, in ea sibi licentiam hujusmodi largiaris. Et licet post-
modum eisdem per te receptis litteris prefatus J. servato hujusmodi ordine ad optinendum
licentiam ipsam adeo repertus fuisset ydoneus ut in eum majoris partis magistrorum in
dicta facultate regentium et non regentium super hoc vota concurrerent, tu tamen sibi
dictam licentiam concedere pro tue voluntatis libito distulisti, quamvis ab eadem etiam
majori parte fuisset propterea legitime ac humiliter supplicatum, ut super hoc per nostras
litteras expressius tibi scribere dignaremur. Nos igitur, qui eorundem abbatis et conventus
in hac parte supplicationibus libenter annuimus, nolentes imperfectum deseri quod de ipso
Johanne laudabiliter noscimur inchoasse, quin potius volentes eum pietatis paterne studio
in hujusmodi suo voto laudabili favorabiliter promovere. quo prudenter attendit quod
scientiarum generosa possessio in plures dispersa non deperit et distributa per partes
minorationis detrimenta non sentit, sed eo diuturnius perpetuata senescit, quo publicata
fecundius se diffundit, distributa quoque incrementum suscipit, et avarum dedignata pos-
sessorem nisi publicetur elabitur, et propter hoc donum scientie sacre pagine sibi a
Domino creditum tanto docendo accumularet uberius, quanto diligentius legendo aliis
studiosius erogaret, post diutinos labores exactos in hujusmodi sacre pagine studio ad
magisterii gradum ferventer aspirat :quocirca discretionem tuam rogando monemus et
hortamur attentius per apostolica tibi scripta districte precipiendo mandantes quatinus
attendentes provide, quod aurum dispersum rutilat melius quam signatum, nichilque a
vilibus tophis gemme differunt nisi deducantur in medium, nec sunt claudendi doctrine
rivi sed, juxta Salomonem, « deriventur sontes tui foras et aquas tuas in plateis divide n,
si dictus Johannes ordine qui servari consuevit in talibus observato per depositiones
magistrorum Parisius in dicta facultate regentium et non regentium vel majoris partis
eorum reperiatur ydoneus ad hujusmodi licentiam obtinendam, eidem Johanni licentiam
ipsam absque dilacionis obstaculo ac difficultatis obice largiaris. Non obstantibus qui-
buscumque privilegiis, indulgentiis et litteris apostolicis cancellario ecclesie parisiensis,
qui est pro tempore, aut eidem ecclesie vel universitati magistrorum et scolarium
Parisiens. concessis seu statutis et consuetudinibus cancellarii ecclesie ac universitatis
predictorum contrariis, juramento, confirmatione sedis apostolice vel quavis firmitate alia
roboratis, per que presentibus non expressa vel totaliter non inserta largitio dicte
licentie impediri valeat quomodolibet vel differri et de quibus quorumcunque totis
tenoribus oporteat in eisdem nostris litteris plenam et expressam ac de verbo ad verbum
{ieri mentionem. Hujusmodi autem preceptum nostrum sic prompte absque difficultatis
obstaculo ob reverenciam dicte sedis et nostram executioni demandes ac efficaciter
adimplere procures, quod super hoc aliquatenus de negligentia vel inobedientia reprc-
hendi non valeas, quin potius a nobis et eadem sede proinde commendari merito tam-
quam devotionis et obedientie filius merearis.

collectio natira de Ebolo in Areb. S. Petri de Urbe C. 117, t'ol. 1⁹⁶⁸, etquidem in margine inferiori, Dee-t in cod. Areh.
chart. Univ. Ραιή. Ι. 08

