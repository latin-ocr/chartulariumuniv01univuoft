528 ⁴ annTULAniUM umvsns PARls. [1275

vel objectum. Et ideo petitiones omnes et singulas partis ejusdem super injusta institu-
tione ipsius Alberici et vacatione rectorie regimine ipsius durante fundatas duximus
reprobandas. Per hoc tamen institucionem eandem maxime cum a nobis petitum non
fuerit non intendimus approbare, nec dicere, quod contra rectorem etiam legitime insti-
tutum non possint opponi crimina et probari, seu quod criminum objectorum cognitio ad
illos pertineat quos in nostra constitutione dedimus cognitores, nisi forte occasione
oppositionis hujusmodi contra ipsius constitutionis tenorem nacionis seu nacionum saltem
pro majori parte ipsarum (quod non solum in contractibus sed etiam in delictis et com-
missione penarum quoad actus publicos seu communes juris interpretatio reputat pro
eodem) diceretur separacio subsecuta, nam tunc de separacione et ejus causa ad ipsos
judices cognicio et diffinicio pertineret. Unde processum et sententiam judicum non
propter rationes partis ipsius, sed propter alia sicut pridem duximus reprobandos. Nec
illa appellacio que ante pronunciationem judicum dicitur propter hoc interjecta, quod ad
probandam excommunicationem contra testes objectam viij dierum dilatio non dabatur,
debet legittima reputari, cnm probatio excommunicationis objecte peremptorie contra
testes non sit viij dierum spatio limitata, quin breviari possit a judice cujus potissime
cognicio, sicut erat in casu presenti, certa meta temporis coartatur, nec ipsa appellatio
nec illa etiam, que a pronunciatione judicum interposita dicitur, adjuvat seu relevat appel-
lationem, etiamsi legitima extitisset, cum nullam ipsarum pars appellans fuerit legittime
prosecuta et ideo non appellans merito reputatur. Ad hec bachalariorum utriusque partis
licencias petitas durante discordia ab illis, qui ipsas conferre poterant, et optentas valuisse
pronunciamus et dicimus et valere, cum contra eas ab alterutra partium nichil probatum
fuerit, propter quod debeant irritari, et nostra constitutio cancellariorum auctoritatem, a
qua ipse licencie vires recipiunt, quo ad hoc [non] minuat vel infringat. Verum circa prin-
cipia ad predictas licencias dissencione durante in utralibet partium subsecuta, que forsitan
sugillare⁹ possit rigoris severitas et prima facie depravare, attendentes quod censure
rigor et severitas ultionis non posset in eis absque gravi scandalo et animarum periculo
manifesto propter multitudinem exerceri, benigniorem viam duximus eligendam. Cupientes
itaque vitare scandala et animarum providere saluti, volentes etiam ut equitas stricto juri,
severitati misericordia et benignitas, 'et potestati caritas preferantur, inter partes favora-
biliter disponentes pro pace utilitate ac tranquillitate Parisiensis studii decernimus, ordi-
namus et dicimus, ipsa principia firma perpetuaque remanere et magistros qui tunc in
artibus⁴⁰ inceperunt pro rite promotis et veris magistris reputari ab omnibus et censeri,
utrique parti super refricatione hactenus objectorum contra ipsa principia sub intermina-
cione anathematis silentium perpetuum imponentes. Ceteros vero actus facultatis legitimos
et communes ad ipsam facultatem seu naciones aut nacionem spectantes vel spectantem
per partem post predictam separacionem habitos Sigeri tanquam illicitos reprobantes ipsos

actus Sive consimiles pro parte, que dicitur Alberici, maxime ipsius Alberici finito regi·-

