,112 einai-mmmmm muvans. mnis. [1228

et terra eorum infra Parisiensium murorum ambitum constituta, .. cancellarius Parisiensis
theologie decretorumque doctores ad regendum inter duos pontes astringit vinculo jura-
menti. Propter quod etsi doctores artium de licencia ipsorum regant in predicta parrochia,
theologie tamen vel decretorum doctores non audent regere in eadem, unde non solum
honori, sed etiam utilitati monasterii sui plurimum derogatur. Volentes igitur ejusdem
monasterii honoros et jura illibata servari, dicto cancellario nostris dedimus litteris in
mandatis, ut si premissis veritas suffragatur, illos qui predictas scientias in parrochia et
terra ipsa docere voluerint et ipsi ad id reputaverint esse idoneos, id facere sine contra-
dictione permittat. Ideoque discretioni vestre per apostolica scripta mandamus, quatinus
si dictus cancellarius mandatum nostrum neglexerit adimplere, vos partibus convocatis
audiatis hinc inde proposita, et causam hujusmodi, si partes consenserint, fine debito deci-
datis, facientes quod decreveritis per censuram ecclesiasticam firmiter observari, alioquin
eandem ad nos remittatis sufficienter instructam prefigentes partibus terminum compe-
tentem, quo per procuratores idoneos propter hoc nostro se conspectui representent.
Testes autem qui fuerint nominati, si se gratia, odio vel timore subtraxerint, per cen-
suram eandem appellatione cessante cogatis veritati testimonium perhibere. Quod si non
omnes hiis exequendis potueritis interesse, duo vestrum ea nichilominus exequantur.

Dat. Laterani iij non. Decembris, pontificatus nostri anno primo.

Biblioth. S. Genovesae Paris. Cod. Q. 1. 2, in—80, sol. 13¹. —Bulaeus‚ 111, 125, ubi legitur « x. kal. Decembris ».

57. Constitutio Ord. Praed. in capitulo generalissimo suh magistro lor-dano Parisiis edita de studiis in Ordine.

1228. mense Maio, Parisiis.

Curet prior provincialis vel regnorum, ut si habuerit aliquos utiles ad docendum,
qui possint in brevi esse apti ad regendum, mittere ad studendum ad locum, ubi viget
studium, et in aliis illi, ad quos mittuntur, eos non audeant occupare nec ad provinciam
remittere, nisi suerint revocati.

Quoniam circa studentes diligens est adhibenda cautela, aliquem fratrem specialem
habeant, sine cujus licentia non scribant quaternos nec audiant lectiones, et que circa eos
in studio corrigenda viderit corrigat. Et si vires [ejus] excedant, prelato proponat.

In libris gentilium et philosophorum non studeant, etsi ad horam inspiciant. Secu—
lares scientias non addiscant, nec etiam artes quas liberales vocant, nisi aliquando circa
aliquos magister ordinis vel capitulum generale voluerit aliter dispensare, sed tantum
libros theologicos tam juvenes quam alii legant. Statuimus autem, ut quelibet provincia
fratribus suis missis ad studium ad minus in tribus libris theologie providere teneatur, et

fratres missi ad studium in ystoriis et sententiis et textu et glosis¹ precipue studeant et

intendant.

 

