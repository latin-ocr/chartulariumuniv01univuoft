352 CHARTULARIUM umvaas. Pinus. [1257

monere curetis, ut infra certum terminum a vobis prefigendum eisdem dictum suum in
his publice revocent, male se dixisse fatentes, illaque detestentur penitus et retractent,
asserendo constanter contrarium, et illud etiam fideliter predicando. Quod si sorte ipsi
monitis nostris in hac parte acquiescere non curaverint, ex tunc contra eos ad suspen-
sionis, excommunicationis et perpetue privationis beneficiorum suorum ecclesiasticorum
sententias sublato cujuslibet appellationis obstaculo procedatis, laicos de hoc culpabiles
vel fautores hujusmodi presumptorum animadversione debita percellentes, auxilio brachii
carissimi in Christo filii nostri .. regis Francie illustris si necesse fuerit invocato. Nos
enim nichilominus auctoritate presentium districtius inhibemus, ne quisquam premissa
vel aliquod premissorum pertinaciter astruere, vel quomodolibet defensare presumat.
Quicumque vero id presumpserit, tanquam contumax et ecclesie Romane rebellis ab
omnibus fidelibus habeatur contra quem etiam taliter procedemus, quod pena condigna
ipsum pro sua temeritate feriet, et alii ejus exemplo perterriti a presumptione simili
frenabuntur. Ne autem aliquis ex ignorantia velamen excusationis assumat, vobis districte
precipimus ut ad requisitionem dictorum prioris et guardiani Parisius et in aliis locis,
in quibus expedire videritis, presentes litteras et earum tenorem publicetis et faciatis
solempniter publicari, non obstantibus aliquibus litteris vel indulgentiis alicui vel
aliquibus personis ab apostolica sede concessis, quod interdici, suspendi vel excom-
municari aut extra suas civitates et dioceses seu loca in causam trahi non possint per
litteras apostolicas, que de indulto hujusmodi plenam et expressam non fecerint mentio-
nem, seu quibuscumque aliis indulgentiis et litteris sedis ipsius, per quas effectus
presentium impediri valeat vel differri, et constitutione de duabus dietis edita in Concilio
generali, litteris venerabilibus fratribus nostris patriarchis, archiepiscopis et episcopis
generaliter a nobis directis in suo robore duraturis². Vos autem memoratos fratres omni
benivolentia et gratia prosequentes eos tanquam probatos et acceptos Christi ministros
habeatis pro divina et nostra reverentia propensius commendatos, ipsos ab injuriis et.
molestiis oportunis presidiis defendentes, ita quod ex hoc vobis et vestris ecclesiis
fortius obligemur. Quod si non omnes hiis exequendis potueritis interesse, duo vestrum

ea nichilominus exequantur. Dat. Laterani iij kal. Aprilis, pontificatus nostri anno tertio.

Originale in Arch. nat. Paris. L. 251, n⁰ 134. Restant fila cannah. — Ripotl, Bull. Ord. Praed.‚ l, 334, n⁰ 152.

1. Nescio an isto tempore sedes archiepiscopalis a Vincentio de Pilmit jam fuerit occupata. — 2. Infra n⁰ 307.

307.Alei1cand0r IV dc eodem argumento ad omncs patriarchas, archiepiscopos et episcopm.
1257, nat-tii 30, Later-am}

Alexander episcopus servus servorum Dei venerabilibus fratribus patriarchis, archi-

episcopis et episcopis, ad quos littere iste pervenerint, salutem et apostolicam benedic-

 

.
ἑ
,ξ

