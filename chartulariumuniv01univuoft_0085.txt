 

ΑΒ ALEXANDRO 111 USQUE AD ANNUM MCC. 43

fructuosus est in seculo, et exitus a seculo luctuosus. Si quid aliud placuerit vobis, quod
in Francia, q'ue monstris caret, inveniri possit, parati sumus sine dissimulatione querere,
sine dilatione transferre.

Biblioth. nat. Paris. ms. lat. 2923, saec. xm, sol. 123. —- Migne‚ Patrol. lat„ tom. CCXI, ep. 111, p. 400, juxta edit.

tactam a Molinet, May. Steph. Τονηασ. epp. (1682). — Absalon fuit archiepiscopus Londinensis Danorum ab an. c. 1178-1201,
Stephanus abbas S. Genovefae 1176-1192.

42. Stephanus Tornacensis scribit Absaloni archiepiscopo Lundensi, Petrum canonicum S. Genovefae ejus
nepotem infirmum esse et beneficio soli natalis for-sitan salvari posse. Improbat consilium, archiepiscopi,
secundum quod ejus nepos vel in monte vel ad Parisienses saecularium scholas mittendus sit.

1178-1192, [ln monte S. Genorefae J.

Hilarem sui prebet opinionem adolescens, cujus inter etatis initia virtutis judicia
coalescunt. Respiciunt hec Petrum nostrum pariter ac vestrum, qui nobiscum regularia
professus obedienter suscepit et doctrinam in studiis, et in moribus disciplinam. Et
quoniam in eo spiritus quidem promptus est, caro autem infirma, secundum mandatum
vestrum vobis commendamus eum et committimus, satius estimantes et gratius eum apud
vos morari, quam apud nos mori. Infestas quartane molestias crebro sentit, et illius
infestationis reliquie diem mestum agunt sibi. Soli natalis et naturalis aeris beneficio
posse juvari credimus teneros etatis annos, et humores maternis uberibus infusos paterno
simul et materno solatio confoveri. Unum est, quod ei sicut filio karissimo consulimus,
mandamus et precipimus, ut quamdiu in terra illa moram fecerit, vagari non incipiat post
greges sodalium suorum secularium, sed aut in claustro regularibus disciplinis intendat
cum fratribus suis sub venerabili fratre nostro W. Domino servientibus, aut quotiens et
quando volueritis vobiscum in curia vestra religiose sicut decet et'expedit conversetur.
Quod autem de ipso nobis per litteras vestras intimastis, vel in monte, vel ad Parisienses
secularium scolas et venditores verborum mittendo, salva gratia vestra non admittimus,
quoniam institutioni nostre repugnat et consuetudini, nec per ipsum presentibus fratribus
novum proponatur spectaculum, quod suturis perniciosum trahatur in exemplum. Habet in
claustris sapientia regulas suas, habet et regulares suos, erigens sibi scolas inde veritatis,
hinc virtutis. Quod si forte consilium vestrum in hoc declinaverit, ut de regulari secu-
larem facere credatis, aliam quam Parisius civitatem in qua studeat eligite, ne in oculis
nostris pro matutino et vespertino sacrificio quod nobiscum offerre debuerat Domino,
verborum strepitus et disputationum anfractus offerat, et unde speravimus fructum,
vertatur nobis in opprobrium et contemptum.

Biblioth. nat. Parin. mn. lat. 2923, tol. 115⁸. -Μίςιιε, Patrol. lac„ tom. CCXI, ep. 80, p. 376. De sensu hujus epistolae
vide neniae, Die Universieaeeen des Miteelaloers 1, 657 sq.

