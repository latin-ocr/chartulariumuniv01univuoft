322 οΗΑιιτυιΑηιυΜ UNIVERS. Panis. [1256

presumpserit aut cathedram ascendere magistralem. Ipsos etiam doctores et magistros
jam dictis beneficiis et aliis indignos reddimus, ac de toto regno Francie precipimus
amoveri. Alios autem hujusmodi rebellionis consortes pari vel acriori pena, prout nobis
videbitur, puniemus, nisi reverenter et humiliter infra quindecim dies, postquam pre-
sentes fuerint Parisius publicate, restitutioni, ordinationi et litteris ac sententiis memo-
ratis parere studuerint, ac de prestanda nobis super hiis juxta beneplacitum nostrum
satisfactione plenaria vel condigna se tibi sufficienter duxerint obligandos. Juramenta
quidem aut obligationes quascunque a dictis doctoribus ac magistris et scolaribus, sive de
non recipiendo ad scolas vel scolasticam societatem dictos fratres et scolares fratrum
ipsorum regentium, sive alias contra prefatam nostram ordinationem sacta decernentes
penitus non tenere, predictorum executorum sententias in doctores et magistros ac
scolares eosdem aut ipsorum aliquos promulgatas appellationibus nullis obstantibus
auctoritate apostolica confirmamus. Quocirca fraternitati tue'per apostolica scripta in
virtute obedientie ac etiam sub excommunicationis pena districte precipiendo mandamus,
quatinus tenorem presentium omni dilatione et occasione postposita per te vel per alios
studeas Parisius publicari. Si prefati doctores et magistri, que premisimus, non duxerint
omnimode adimplenda, ipsos ex tunc exconununicatos denuncies et denunciari facias,
ubicunque videris expedire, ac illis, ad quos dignitatum ac beneficiorum ipsorum collatio
dinoscitur pertinere, per litteras tuas sine mora demandes, ut infra quindecim dies post
receptionem litterarum omni occasione cessante dignitates et beneficia ipsa conferant ’
personis idoneis ecclesie Romane devotis. Quod si facere forte neglexerint, tu illa conferre
auctoritate nostra infra dies totidem non postponas. Carissimum in Christo filium nos-
trum .. illustrem regem Francie, cui super hoc scripta nostra dirigimus, diligenter
moneas et inducas, ut dictos doctores et magistros tanquam ecclesie Romane rebelles et
Parisiensis studii turbatores de toto regno suo postposita tarditate propellat, contradic-
tores per censuram ecclesiasticam appellatione postposita compescenda Non obstantibus
appellationibus et exceptionibus aut occasionibus supradictis vel aliis quibuscunque sive
litteris vel indulgentiis ab apostolica sede concessis, per quas precepti nostri executio in
hac parte impediri valeat vel differri, aut de quibus plenam et expressam seu de verbo ad
verbum oporteat in presentibus fieri mentionem, seu etiam, quod dicti fratres omnibus
litteris apostolicis impetratis et impetrandis renunciasse dicuntur, quando in compositione
hujusmodi consenserunt, presertim cum ipsam nullam esse ac jam dictas apostolicas
litteras in suo robore remanere velimus, et ipsas tibi ac eisdem fratribus ab earum
detentoribus exhiberi, quos ad id si necesse fuerit per censuram eandem appellatione
remota compellas. Preceptum nostrum quod ex toto cordis affectu tibi dirigimus, taliter
impleturus, ut efficacis obedientie gaudeamus in te promptitudinem invenisse. Alias
autem pro firmo teneas, quod indignationem nostram sub incursu predicte pene contra

personam tuam, licet ipsam in Christo sincerissime diligamus, gravissime provocabis.
41.

 

