526 (ῑΗΑῃΊυιΑιῑιϊΜ υΝινΕιιε. PAuls. [1275

nobis ab ipsis traditam terminari. Ad hee vero ut liberius et in majori animorum tranquil-
litate ordinacio seu dispositio nostra procederet, rectoreS, procuratores et bedelli partis
utriusque officia sua et jura, si qua in dictis officiis vel ratione ipsorum habebant, libere
in nostris manibus resignarunt, que officia ipsis eisdem usque ad nostrum beneplacitum
commendavimus exercenda.

Desiderantes itaque affeccione multiplici et desiderio plurimo affectantes a futuris
precavere periculis, ad quod discrimina preteriti temporis nos oculatos instituunt et
novorum⁷ efficiunt cautiores, rogamus que ad pacem sunt Parisiensis studii propter
domum Domini Dei nostri, cujus cultus et decor continue multiplicantur exinde, struc-
turam concordie stabilis et pacis perpetue in dicto studio cupientes erigere posito funda-
mento in ipso summo angulari lapide Jhesu Christo. In ejus itaque nomine, qui fecit
utraque unum, qui unus in uno novo homine faciens pacem reconciliavit duos in corpore
uno Deo, in primis pronunciamus, arbitramur, disponimus et etiam ordinamus ut facultas
artium magistrorum parisiensium per callidi hostis astutiam propter dissenciones hujus-
modi olym divisa ad consuetam et debitam redeat unionem, ne remanens sic divisa in
posterum, quod absit, se lugeat desolatam, unius tantum rectoris sit contenta regimine,
ut unum fiat ovile et unus pastor, unum corpus unius capitis regimine gubernandum,
quatuor procuratores et quatuor bedellos habeat et non plures juxta consuetudinem sacul-
tatis ipsius in talibus approbatam. Et super unione hujusmodi conservanda et separacione
in ipsa certo modo tantum vel minime facienda ordinacionem nostram alias super dissen-
sione dudum in facultate ipsa suborta editam cum aliis in ea contentis necnon cum
suppletionibus et declarationibus infrascriptis volumus et precipimus inviolabiliter obser-
vari. Ne autem presentis reformationis teneritas instigante pacis emulo ex electione
rectoris, procuratorum et etiam bedellorum aliquod sopite discordie sentiat recidivum,
recommendationem dictorum officialium quam predictis fecimus revocantes, creationem
ipsorum nobis hac vice duximus reservandam. Volumus tamen quod decursus juxta
predictam ordinacionem nostram illorum temporibus quos ad dicta officia hac vice
duximus assumendos, alii suis temporibus libere subrogentur eisdem secundum statuta
in eadem ordinacione nostra contenta et consuetudinem laudabilem in Parisiensi studio
super hiis hactenus observatam. Quia vero preteritas intendimus sie sedare discordias,
ut futuris de quibus magis timendum est obviemus periculis, et ne ignorancie pretextu vel
obscuritatis quam nimia generalitas interdum inducit colore similia presumi valeant in
futurum, omnia in luce cupientes clarescere, peticiones singulas utriusque partis decre-
vimus seriose ac singulariter dilucide terminare equitatem videndO, non a justicia discre-
pando, ut obviet misericordia veritati, justicia et pax se invicem osculentur, et ubi
expedire viderimus rigore juris misericordie oleo mitigato Domino dante benignitatem,
terra Parisiensis studii producat libere fructum suum.

Et idcirco super primo propositis et petitis a parte, >que pars dicitur Alberici, contra

