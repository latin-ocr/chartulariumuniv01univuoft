46 CHARTULARIUM UNIVERS. PARIS.

46, Stephanus Tornacensis ad Guillelmum Remensem archiepiscopum pro celebri magistro Petro Cantor-o
Parisiensi in episcopum Tornacensem electo.

1191-1192, [ln monte δ’. Genorefae J.

Commune refugium patens omnibus mansuetudo vestra, pater, sic extenditur ad
singulos ut colligat universos. Veniunt ab oriente et occidente et recumbunt in sinum
vestrum, nec facilc semel admissus emittitur, nisi contigerit ab eo committi, quod non
mereatur remitti. Hec sunt que michi pluribusque aliis fiduciam prestant, ut pro devoto
filio vestro magistro P. cantore Parisiensi pandatur nobis aditus supplicandi, ne vobis
provocet indignationem, qui sibi non advocat dignitatem, ne cui meritum sufficit pro-
prium, sactum officiat alienum. Vir est cujus per omnes ecclesias fame suavis diffunditur
opinio, qui gemina scientia efficacissime clarens et doctrinam monitis ornat et moribus
disciplinam. :Origeni parem in eloquio* sic eum docere credimus ut vivere, sic vivere ut
docere. Tales in candelabro vestro lucernas, tales in diademate capitis Aaron lapides,
tales in sancta Remensi ecclesia suffraganeos esse decet, ut vicine provincie sancta emula-
tione moveantur ad promotionem consimilium, et sollicitudo vohis commissa facilius et
frequentius juvetur per religionem et prudentiam ipsorum. Si quid minus ordinate in
electione ipsius a Tornacensibus clericis factum est, nec absentis ignorantiam tangere,
nec innocentiam justi ledere debet, cum facillime, si vobis placet, possit emendari, si
quid perperam factum est, commissa vobis a Deo et potestate corripiendi errores et
scientia corrigendi. Ut enim salva gratia vestra sine prejudicio loquor, concurrunt in
electione illa quatuor que a Leone primo dicta sunt : vota civium, testimonia populorum,
honoratorum arbitrium, electio clericorum. Hiis accedit integritas persone, hylaritas fame,
necessitas simul et utilitas ecclesie viduate. Sed et hoc frequenter et solempniter dicitur,
quia dominus rex, quem Deus servet ac nohis restituat, personam istam nominatim

expressit, nominatim pro ea rogavit, nominatim ecclesie Tornacensi preesse voluit et
intendit. Si aliter actum suerit, verendum est et forte verum, ne indignationem et iram⁴ et
immissiones per angelos malos concipiat, et adversus eos, qui promotionem tante persone
impedierint, regalem et juvenilem iracundiam accendat. In hiis omnibus, pater sancte,
providete honori vestro, consulite sane opinionis vestre testimonio, deferte regio mandato,

et correpto prius, sicut decuerit, errore eligentium, confirmata electione paterno sinu
suscipite electum et dilectum vestrum.

Biblioth. nat. Paris. ms. lat. 2923,r01. 139. - Migne, Patrol. lat„ tom. CCXI, ep. 175, p. 462. — Stephanus die 12 Aprilis

enni 1192 consecratus cst in episcopum Tornncensem. Sedes Tornacensis vacabat ab 28 Septemb. 1191, proindeque epistola
scripta est an. 1191-1192. Vide Feret, L’Abbaye de Sainte-Genevieve 1, 141.

1. In ms. et in edd. « aliquo ».

 

