 

1275] ΑΒ anuo nec usqua An rnlmppun ιν asc. faxim. 527

partem adversam, que dicitur pars sigeri, visis et diligenter inspectis actis omnibus
habitis coram nobis ac tenore ordinacionis nostre predicte omnibusque appositis
hinc et inde primo per nos et postmodum per plures discretos et peritos viros sepe
et sepius ruminatis communicato consilio sapientum, in nomine Patris et Filii et Spiritus
Sancti pronunciamus et dicimus, naeionem Normannorum (quam per illos de sex episco-
patibus Rothomagensis provincie, qui non solum majorem sed tres fere nacionis totius
partes cum procuratore ipsius tunc ipsis faciebant representari et intelligi, juris anibi-
guum non extitit) separationem contra nostre constitutionis tenorem secisse in diversis
publicis, communibus et manifestis actibus, qui de consuetudine sive jure per singulares
personas consideratas singulariter nequeunt exerceri, ac illos⁸ de nacionibus aliis qui
ipsis taliter separatis in hujusmodi actibus adheserunt et alios in vicium succedentes
eisdem participasse in crimine criminosis. Processus autem atque sententiam cognitorum
seu judicum predictorum non duximus confirmandos, quin potius ipsos non propter
objecta a parte contraria, sed propter eorum defectus multiplices tum ex parte prose-
quentium personarum tum ex modo et ineptitudine procedendi ac pronunciandi forma,
cogente nos ad hoc justicia, reprobandos. Et ideo actus partis, que dicitur Alberici, occa-
sione dicte sententie, que sicut predicitur nulla extitit ipso jure, robur aut vires assumere
nequiverunt nec per ipsam jus sive auctoritas facultatis in eandem partem transferri
potuit, nec debet occasione hujusmodi in ea remansisse decerni, nec actus partis alterius
ob hanc causam in irritum revocari. Plane separacio facta minus legitime penis nostre
constitutionis implicat et involvit taliter separatos3 sed statim in partem aliam nichil
transfert, sed tunc demum, postquam juxta sormam constitutionis ejusdem rite cognitum
et pronunciatum suerit, partem, que se injuste separat, causam separacionisjustam ratio-
nabilem et etiam manifestam parti alteri prestitisse, et in prestacione emende juxta
formam ejusdem constitutionis taxate se contumacem exhibuerit aut rebellem maxime in
communibus negotiis facultatis, in quibus secundum prefate constitutionis seriem nacio
seu naciones auctoritatem separatim sibi vindicare nequeunt specialem. Ex quibus evi-
denter apparet, ex separacione presenti parti, que dicitur Alberici, nichil penitus accre-
visse. Propter quod et alia dicta superius peticiones ejusdem partis super confirmatio-
nibus ac aliis circa hoc prout superius sunt expresse duximus reprobandas. Super irrita-
cione vero actuum partis Sigeri, quam occasione separacionis predicte lieri pars petiit
Alberici, illud servari volumus et teneri quod circa id inferius hec nostra ordinacio,
dispositio, sententia seu pronunciatio comprehendit.

Ceterum quoad illa que ex parte que Sigeri dicitur coram nobis suere proposita et
petita arbitramur, pronunciamus et dicimus nichil rationabile ab ipsa parte fuisse pro-
batum, propter quod predicti Alberici institucio in rectorem injusta debeat reputari, aut
ea que ut rector exercuit irritari seu rectoria pro tempore sui regiminis pro vacante
haberi, presertim cum ab ipsa parte contra electionem predictam nichil propositum suerit

