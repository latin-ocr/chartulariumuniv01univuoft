130 annTULAfflUM uutvssns. rimis. [1229

edificent nobiscum ceteri, quorum bona voluntas sit ad hoc Spiritus Sancti luminosis
radiis illustrata. Dicit enim beatus Augustinus ς « Deus voluntatem bonam preparat adju-
vandam et adjuvat preparatam. lpse quidem nolentem prevenit ut velit, volentem vero
subsequitur ne frustra velit. » Unde, dilectissimi, velitis et vos nobiscum bonam voluntatem
Domino preparare, quam, cum ipse preparatam inveniat, ad opera sancta perducat, ut ubi
pridem gladii viam vobis fecere, pugnetis acumine lingue3 ubi bellica strages inhorruit,
pacifica militetis doctrinm ubi pravitatis heretice silvestris spinetum excrevit, cedrus fidei
catholice per vos ad sidera sublimetur. Et ne vos absterreat tanti laboris aggressiO, viam
vobis preparavimus, prima tedia sustinuimUS, vexillum securitatis vobis pretendilnus, ut
nobis vestris armigeris precedentibus valeatis vos philosophie milites, arte Mercurii, telis
Phoebi, lancea Minerve, tutius militare3 ut iterum spem habeatis de incepti studii stabi—
litate, nobis onus injunctum auctoritate suscepimus ecclesie. Erat enim Moyses noster
dominus cardinalis et legatus in regno Francie¹ dux et protector et auctor post Deum et
dominum papam tam ardue inchoationis, qui statuit quod omnes Tholose studentes, et
magistri et discipuli, omnium peccaminum suorum plenariam indulgentiam consequantur.
Ob hanc igitur causam et propter continuitatem legendi disputandique, quam magistri
diligentius et crebrius exercent quam exercuerunt Parisius, multi scolares confluunt
Tholosam, videntes quod flores jam apparuerunt in terra nostra et tempus putationis
advenit. Et iccirco nostrum Achillem novum philosophie militantem nulla detineat Dei-
damia, quin alteram adeat Trojam, de qua sic iterum posset dicere Statius Tholosanus²z

Omnis honos illic, illic ingentia certant

Nomina; vix timide matres aut agmina cessant

Virginem hic multum steriles damnatus in annos

Invisusquc Deo, si quem hee nova gloria segnem

Preterit.

Induat igitur quilibet probus animosum Achillem, ne meticulosus Thersites occupet
laurum promissam Ajaci magnanimo, ut saltem bello finito studium militantium et studium
philosophantium admiretur. Et ut libentius Tholose gloriam simul cum studio studiosi
dinoscant, sciant hanc alteram esse terram promissionis fluentem lac et mel, ubi fetose
pascue virent, ubi arbores pomisere frondent, ubi Bacchus regnat in vineis, ubi Ceres
imperat in arvis, ubi temperatus aer antiquis philosophis fuerat consideratis terre stadiis

preelectus. O quam incomprehensibilia sunt omnipotentis Dei magnalia!

Hic est pax, alibi toto Mars sevit. in orbe,
Sed Martem prius et, mortem locus iste recepit.

Preterea ne ligones ad steriles et incultos deferatis agros, vobis magistri Tholose
legentes tribulos plebee ruditatis et spinas aspere sterilitatis ceteraque removerunt obsta-
cula. Hic enini theologi discipulos in pulpitis et populos in compitis informant, logici libe-

ralibus in artibus tyrones Aristotilis eruderant, grammatici balbutientium linguas in
17.

