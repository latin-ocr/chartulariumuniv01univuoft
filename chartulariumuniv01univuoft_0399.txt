1257] ΑΒ imno uec usqua Αι) ramerum 1v nse. rmxc. 357

aliis ecclesiarum prelatis, ad quos littere iste pervenerint, salutem et apostolicam bene-
dictionem. Celestis ille agricola summus actor fidei precipuusque protector, sacrum
fratrum Predicatorum Ordinem quasi lignum fertile inseruit in ecclesie paradiso, ut
delectaret amenitate, ubertate satiaret et fructuum suavitate mulceret. Hoc itaque spc-
ciosum, fecundum et dulce lignum imbre superno rigatum pulchra plurima et dulcia
poma profert, quorum odore ac sapore confortantur et convalescunt debiles, variisque
detenti langoribus liberantur. ln hoc utique vite ligno mortales carnis infirmitatibus
pregravati pabulum salutis inveniunt, et internam recipiunt sospitatem. Hujus inquam
ligni percepta fragrantia concurrerunt undique ad libamen ipsius innumeri professores
fidei et concurrunt, qui perfruentes assidue illo et salutaribus ejus convescentes fructibus
de ipsorum pregustata dulcedine ministrant et ipsi aliis suavia libamenta salutis. Hii sunt
viri probati et plene in lege Domini eruditi, fratres videlicet dicti Ordinis, -efficaces
quidem in opere ac in predicatione potentes, quorum labia gratia celestis edocuit, ad
propinandum salubrem doctrinam aliis, et exponendum commodum animarum. Unde
ubique per mundum ipsorum ora intonant velut tube, ac in omnem terram exit sonus
predicationis eorum, et usque ad fines orbis sua salutifera verba sonant. Hii sunt viri

preclari, conspicua religione fulgentes, qui tanquam lucentia sidera in ecclesie firmamento

 

suis splendidis documentis insinuant mortalibus viam vite. Hii sunt fiale auree plene
odoramentis, qui sua sacra conversatione suaviter redolentes hortantur per hoc alios, et
inducunt excussa prorsus inertia surgere ac properare ad opera bonitatis. Pro hiis ergo
ab universis ecclesiarum prelatis cunctisque Christi fidelibus diligendi sunt precipua
caritate, ac tanquam venerabiles Dei ministri et populo suo necessarii honorandi condigne
et favoribus specialibus muniendi. Sane, quia lingue maliloque detractorum consueverunt
falsa contingere, ac illa pudicis etiam auribus instillare, ne per oblocutionem aliquorum
ex livore latrantium, quod per fratrum ipsorum culpam discordia inter eos et magistros et
scolares Parisienses emerserit, bone ac nitide fratrum eorundem fame valeat derogari,
scire vos volumus, quod cum super hujusmodi discordia coram nobis et fratribus nostris
diligens habita fuerit discussio, ipsos nequaquam culpabiles invenimus in hac parte, sed
potius innocentes. Ideoque universitatem vestram rogamus et hortamur attente per apos-
tolica vobis scripta mandantes quatinus dictos fratres Predicatores habentes de hoc
penitus excusatos, et eorum in hiis innocentiam vestris subditis exponentes, ipsos ob
reverentiam apostolice sedis et nostram tanquam speciales et amabiles ecclesie Romane
filios ac salutis animarum fervidos zelatores cum omni caritate ac benignitate tractetis,
et opportunis consiliis et subsidiis foveatis, ita quod affectum, quem ad nos et eandem
habetis ecclesiam, ex hoc plenius agnoscentes reddamur exinde ad vestra et ecclesiarum
vestrarum comoda promptiores. Dat. Viterbii x kal. Junii, pontificatus nostri anno tertio.

Originae in Ascli. nat. Parin. L. 2⁶1, η’ 141. Super-unt fila cannah. Aliud in ,λι-σὴ, dep-rt. de· nouem-«turham
lflfflsse), divin. Praene-m d'Arten. Bau· cum m. carin. — Vidimus epi-c. Reginam} Parin. Septemb. nn. 1257 in Areu:

