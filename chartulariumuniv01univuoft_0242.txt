200 eitAn'rchxntUM umvsns. ranis. [1247

sorum oculis filiorum Adam imposita est caligo ignorantie tenebrosa, quod versutia insi-
diatoris humani generis non ignoratur previsum, ut sic inter ignorantie tenebras palpantes
in defectu luminose scientie in via morum lubrice cespitantes ab interioribus tenebris
excecatos in exteriores tenebras facilius precipitare possit minime revocandos.
Attendentes igssur', dum hee superstes fuerit, impossibilem esse pacem regni nostri
negotiis, hanc tamquam divinorum preceptorum ignaram, virtutum novercam, vitiorum
speluncam, iniquitatis abissum, universe velamen malitie, Spiritu Sancto edocti et bonorum
virorum consiliis informati exterminare volentes, prout Domino nobis placuerit vires
ministrare, cujus auxilium jam experimento didicimus, qui nobis docibiles et edoctos
fratres per suam gratiam exhibuit copiose ε paterna providentia solliciti auxiliante Domino
decrevimus ordinare, ut ex hoc nunc et in perpetuum decem e fratribus nostris monachis
docibilibus in prioratu nostro S. Gervasii Aurelianensis in sacre theologie studio sedeant,
aliqui vero eorum, qui inter ceteros provectiores extiterint, causa majoris scientie
hauriende, secundum quod studio expediens visum suerit de consilio studentibus fratribus
presidentiS, Parisius ad studium dirigantur subministratis eisdem necessariis ex redditibus,
qui studentibus fratribus fuerint specialiter assignati. Cum autem aliqui eorum suerint
scientia theologica sufficienter imbuti, ut talentum sibi commissum multiplicare valeant,
erunt a studio revocandi et mittendi, quo pie decreverit pastoralis providentia desti-
nandos, et alii loco eorum docibiles substituantur, sacrarum litterarum apicibus imbuendi,
ut super modis omnibus denarius studentium numerus integer observetur, quem minorare
nemini liceat, sed cui Dominus inspiraverit liceat augmentare. Igitur cum temporibus
succedant tempora et variatis temporibus variatio fiat etiam personarum et in ipsarum
moribus liat etiam aliquando discrepantia peregrina, nam uniuscujusque opinio familia-
riorem suam sententiam arbitratur: ne inceptum negotium ob honorem Dei et animarum
salutem processu temporis variatis moribus prelatorum pro defectu temporalium fallaci
versutia diaboli dissipetur precipitare volentis adscendere volentes per scientiam humilem
illuc, unde ipse per inssatam superbiam dignoscitur corruisse ε studentibus fratribus
certos et sufficientes redditus decrevimus assignare, ut sit leva temporalium sub
capite eorum, quos in amplexus suos dextera celestis sapientie recipit imbuendos. Assi-
gnavimus² autem in usus studentium fratrum cum suis pertinentiis prioratum nostrum
S. Gervasii superius memoratunn item nostram preposituram S. Benedicti de Regressa
sitam intra muros Aurelianensis civitatis cum suis pertinentiis similiter assignamuS3 item
domum nostram S. Benedicti super Sequanam, quam in manu nostra, jam est diu,
tenuimus cum suis pertinentiis preassignatis redditibus similiter sociamus :volentes et
strictissime statuentes, ut hec onmia, que superius exprimuntur, absque ulla retractatione
futurorum in felices usus studentium monachorum penitus integraliter in perpetuum

reserventur. Actum anno Domini MCCXLVII, mense Aprili.

Chare. S. Benedicti Floriacensis in Arch. depurt. du Loiret (Orleans), p. 99, n⁰ 145. « Collatum cum originali ». ebant,

 

 

