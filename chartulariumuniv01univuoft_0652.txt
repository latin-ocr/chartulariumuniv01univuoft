610 cuARTcLAth Lux-tvans. rmus. [1284

Ad septimum articulum dico quod si essent aliqui confederati inter se in quacumque
natione ad faciendum examinatores apud Sanctam Genovepham in intentione extorquendi
pecuniam pro licentiis, non auderem dicere quin isti essent de medio tollendi; et si essent
aliqui, cancellarius Parisiensis ecclesie bene faceret in eos nominand03 et si facultas
cognosceret tales, isti per facultatem essent perpetuo de facultate expulsi; et per facul-
tatem si essent inventi in hoc culpabiles, essent infames promulgati. Nec credo quod in
facultate sint aliqui tales, immo illi fuerunt examinatores facti apud Sanctam Genovepham,
ct coram facultate jurati, qui in examine inferiori⁹ alias audiverunt, videlicet in examine
Beate Marie, non re[s]persi, nec in uno examine nec in alio, aliqua infamia. Cum dicit
postea cancellarius quod vix potest aliquis obtinere licentiam ex parte Sancte Genovephe,
nisi pecunia mediante, sic loqui est redarguere facultatem totam, que ibi ponit examina-
tores, de symonia, et cancellarium ejusdem ecclesie qui tamen est vir justus, in officio
examinationis et aliis suis factis Deum habens pre oculis, et ita fidelis in examine et aliis,
sicut magister Phylippus de Thoriaco, cancellarius ecclesie Parisiensis. Hec tamen, pater
sancte, non porrexisset, nec etiam vestre Sanctitati porrigi fecisset magister Philippus de
Thoriaco, cancellarius Beate Marie, nisi intenderet per infamatoria, que porrexit seu
porrigi fecit, vestram Sanctitatem inducere ad hoc, ut Sanctitas vestra facultatem, magis·
tros facultatis et examen Sancte Genovephe pro infamatis haberet; in quod procurando
injuriatus est facultati, adeo quod non posset super isto condignam facere emendam in
facultati tradendo mille marcas auri, cum facultas et magistri facultatis vellent de suis
et bonis facultatis tantum et plus pocius amisisse, quam quod talia infamatoria fuissent
contra eos, vestre Sanctitati, in presentia patrum reverendorum dominorum cardinalium,
ex parte prenominati cancellarii porrecta. Propter quod, pater sancte, vestre supplico
Sanctitati, quatinus predictum cancellarium compellatis ad reddendum predictam pecunie
summam facultati in emendam dicte injurie, quod peto, sicut facultatis procurator,
nomine facultatis. Et quia hoc nou sufficeret ad emendam super tanta injuria quanta est
per eum tanto collegio, quantum est collegium artistarum Parisius, irrogata, peto ultra
hoc nomine facultatis et pro facultate tanquam procurator ejusdem, magistrum Phylippuin'
de Thoriaco, Parisiensem cancellarium, omni dignitate et beneficio que ad presens habet
et in posterum habiturus est, perpetuo privari.

Ad illud quod dixit idem cancellarius postea, quod non sunt modo in facultate centum
et xx magistri, licet ipse verum dicat in hoc, sicut credo (nam sunt tot vel circiter),
in hoc tamen dicendo repugnans est suis dictis prioribus, quemadmodum prius decla·
ratum cst. Cum dicat idem cancellarius postea : « Item hoc anno fecerunt magistri
artium, etc. », dico, pater sancte, quod magistri nostri nichil faciunt circa hoc ad extor-
quendum pecuniam a determinatorihus3 nec ignorantibus pueris conferunt licentiam deter-
minandi; nec dehoc potest esse certus cancellarius propter rationes superius dictas. De

sex esse in scolis ad determinandum non recolo, set de quatuor vel tribus; et in veritate
77.

. ,ἐ - [Μαί-..ΜΨ

