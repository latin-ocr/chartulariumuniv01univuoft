14 CHARTULARIUM UNIVERS. PARIS.

tam sollempniter est adeptus, post monitionem vestram duxerint impetendum aut posses-
sionem prebende qnalibet occasione turbandam, eos per severitatem districtionis eccle-
siastice omni contradictione et appellatione cessante compescere nullatenus omittatis,
nichilominus facientes, ut prenominatus episcopus suum in hoc velit adhibere consensum.
Nolumus enim sicut nec fieri convenit, ut apostolice sedis institutio tam sollempniter cele-
brata et tot tantorumque virorum approbationibus et sententia unanimi roborata, teme-
ritate seu contradictione quorumlibet infirmetur, aut factum quod de tanti consilii matu-
ritate ac provida consideratione processit in recidive questionis scrupulum relabatur.
Nullis litteris obstantibus harum tenore tacito, etc. Quod si non omnes, ete., tu frater
episcope cum eorum altero, etc. Dat. Rome apud Sanctum Petrum iij kal. Maij, pontificatus
nostri anno primo.

Reg. Yat. Innocentii 111. an. 1, ep. 116, sol. 31⁵. —Baluze, Epist. Innocentii III, 1, 67, ep. 119. — Petrus de Corbolio

anno sequenti electus est episcopus Cameracensis, anno 1200 translatus est ad sedem archiepiscopalem Senonensem. Sub
ipso fuit celebre Concilium Parisiense anno 1210.

1. coelestino 111. ——2 Eidem Stephano, qui olim monasterio S. Genovefae Paris. abbas praefuit. -— 3. Petro Cantor-i,
qui anno 1197 obiit. — 4. Johanne Ι, successore Stephani in regimine monasterii S. Genovefne.

17. Innocentius III decano et capitulo Eboracensi praecipit, ut magistrum Petrum de 001·bolio‚ α quo (Parisiis)
divinarum paginam scripturarum audivit, ad praebendam et archidiaconatum admittant.

1198, Decembris 17, Laterani.

Decano et capitulo Eboracensi. Si eorum petitionibus apostolicum gratanter impertimur
assensum, quos gratiosos inter alios clericos orbis et litterarum scientia et morum reddit
honestas, officii nostri sicut credimus debitam prosequimur actionem et Deo in hoc et
hominibus complacemus. Sane licet dilectum silium magistrum P. de Corbolio, de cujus
litteratura et scientia in longinquis et remotis partibus predicatur, sue tantum probitatis
et honestatis intuitu habere debeamus in visceribus caritatis, cum tamen ad memoriam
nostram reducimus, nos aliquando sub ipsius magisterio extitisse et ab eo divinarum
audisse paginam scripturarum, qnod ubique non pudet nos dicere immo reputare volumus
gloriosum, ad dilectionem ipsius efficimur promptiOres et ejus libentius augmento inten-
dimus et honori. Cum igitur venerabilis frater noster G.¹ Eboracensis archiepiscopus
prebendam Eboracensis ecclesie cum archidiaconatu eidem magistro contulerit, sicut nobis
per suas litteras ut proponitur intimavit, nec vos unquam deceat talem ac tantum clericum
a societate vestra repellere set vocare, cum de litteratis et discretis personis ecelesiis
multa provenire consueverint incrementa, devotionem vestram rogando monemus et per
apostolica scripta districte precipiendo mandamus, quatinus prefatum magistrum ad
prebendam et archidiaconatum sibi eoncessum tam libenter quam liberaliter admittentes

faciatis eundem vel procuratorem suum prebendam et archidiaconatum pacifice possidere,

 

