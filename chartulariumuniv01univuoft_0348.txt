306 CHARTULAIUUM nmvmzs. Panis. [1256

Parisiensihus evidenter agnoscitur, quod ipsi non pacifici, sed auctores scandali, non Dei
sed sathane vocari filii delectantur, caritatis ordinem adeo pervertentes, quod non solum a
seipsis, sed etiam ab aliis excludunt dampnabiliter pietatis studium, et desiderabilem
nobis super omnia salutem impediunt animarum. Sane pervenit ad notitiam nostram, quod
predicti magistri, scolares et auditores nequiter impedire presumunt, ne aliqui dilectis
filiis .. priori et fratribus Ordinis Predicatorum Parisiensium elemosinas largiantur, vel ab
eis aut in domo ipsorum sermones seu lectiones, disputationes audiant, vel confiteantur
ipsis peccata propria, etiamsi a te loci diocesano vel a proprio sacerdote super hoc
habeant facultatem. Preterea dicti magistri scolares fratrum ipsorum et fratres eosdem
suas intrare scolas lectionis et disputationis tempore non permittunt. Unde sequitur, quod
in mentibus devotorum ac Deum timentium et potissime laicorum grave scandalum gene-
ratur. Nobis etiam exinde materia vehementis admirationis producitur et stuporis, pre-
sertim, cum predicti magistri et scolares ac auditores deberent in virtutum Domino
consequi affluentiam gaudiorum, quod iidem fratres, viri utique sancte conversationis et
vite, per quorum ministerium salus potissime proficit animarum, tam laudabiliter in theo-
logica proficiunt facultate, quod et digni magistrali reputantur honore et quasi ubique
terrarum habentur in conspectu Dei et hominum gratiosi. Nec mirum, quia ipsorum sub
extrema paupertate viventium pia semper ad hoc desudat intentio, quod perpetui vigoris
augmentum religio christiana suscipiat et eorum doctrinis sancta Dei ecclesia jugiter
illustretur. Ex hujusmodi quidem meritorum claritate procedit, quod nos tam enormem et ,
atrocem fratrum ipsorum pati molestiam nequeuntes, immo nullatenus sustinere volentes
illius temeritatis vitium, quod vergit in periculum animarum, fraternitati tue per aposto-
lica scripta districte precipiendo mandamus, quatinus in omnes, qui statuti vel ordinationis
aut cujuscunque alterius cause pretextu impediunt, vel decetero impedire presumpserint,
ne predictis fratribus presbyteris fiat a volentibus libera confessio peccatorum, si nostra
seu legati sedis apostolice, aut tua vel proprii sacerdotis super hoc habeatur auctoritas,
aut ne sermones et lectiones ac disputationes audiantur eorum, vel quod scolares magis-
trorum ipsorum fratrum et iidem fratres lectionis et disputationis tempore in scolis
aliorum minime admittantur, monitione premissa excommunicationis sententiam sublato
cujuslibet appellationis obstaculo non differas promulgare, quam postmodum sollemp-
niter publices ac publicare facias, et usque ad satisfactionem condignam inviolabiliter ab
omnibus observari), non obstante quacumque indulgentia, per quam precepti nostri
executio in hac parte impediri valeat vel diferri. Nos enim nichilominus irritum decer-
nimus et inane, si a magistris et scolaribus ac auditoribus memoratis contra mandati
nostri tenorem super hiis aliquid fuerit attemptatum. Dat. Laterani v non. Martii, ponti-

ficatus nostri anno secundo.

Originale in Arch. nat. Paris. L. 250, no 78. Restant fila cannah. In membrana aversa: (Î¹ Predicatorum n. Bulaeus,
111, 297, uhi hae litterae mancae inveniuntur.

39.

 

