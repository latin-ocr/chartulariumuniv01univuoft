508 CHARTIJLARIUM UNIVElts. Panis. [1274

Item nullus socius coram extraneis in aula proponat aliqua ad societatem pertinencia,
excepto verbo Dei, quod nullus impedire presumat, sed omnes cum silentio audiant illum
qui proponit.

Item nulle mulieres cujuscunque condicionis comedant in cameris. Si oppositum quis

fecerit, solvat penam taxatam, scilicet vj denarios.
Item nullus socius mittat aliquod vas de domo extra, nisi ex consensu illius cujus

interest illa custodire.

Item si quis dixerit verba obprobriosa vel turpia alicui socio, dum tamen duobus
sociis de domo hoc constiterit, solvat unam bursam, que debet esse societatis.

Item si quis sociorum aliquem de famulis intruserit, projecerit vel seviter verbe-
rabit, solvat unum sextarium vini sociis, et hoc vinum debet e'sse de meliori ad extra.

Item nullus presumat accipere scutellam vel ferculum sive in parvo sive in magno
prandio, nisi secundum quod sibi¹ a preposito et suis coadjutoribus vel famulis minis-
trabitur; qui vero aliter fecerit, tenebitur ad duas quartas vini. Et ideo quilibet pre-
positus sit diligens bene ministrare sociis.

Item in deliberacionibus sociorum quilibet pacifice taceat, donec fuerit a priore
requisitus⁷ et cum suam voluntatem dixerit, alios pacifice audiat.

Itcm nullus assuetus sit nimis alte in mensa loqui. Qui vero post monitionem
super hoc sibi a priore factam nimis alte loquendo excesserit, dum tamen hoc rela-
cione quorumdam sociorum postea priori constiterit, tenebitur ad penam consuetam in
domo, scilicet ad duas quartas vini.

Pena enim transgressorum statutorum, que non cadunt sub juramento, est duorum
denariorum, si non sint ab aliquo deprehensi3 si autem fuerint deprehensi, pena est
sex denariorum in illis, in quibus tenentur ad pecuniam. Non deprehensum intelligo,
si antequam ad noticiam prioris pervenerit, ipsemet se priori accuset vel clerico dixerit,
quod super eum scribat duos denarios pro tali emenda, nonenim sufficit dicere sociis
« ego me accuso ». Non transivit nec servatur hoc.

In omnibus istis et aliis* bonis consuetudinibus domus lator rotuli sit sollicitus;

quod si remissus suerit, ad penam in domo taxatam quam incurrunt transgressores
teneatur'.

statuta dc officio subprocuratorum eis cum papiro tradenda. Et primo de procuratoribus minoribus eligendis
ct de his que pertinent ud officia eorum exercenda.

ΡιὉ3 pace et utilitate communitatis de procuratoribus minoribus eligendis et de eis
que pertinent ad officia eorum exercenda taliter ordinamus. Primo quod quilibet socius
in receptione oflicii procurationis teneatur jurare secundum formam juramenti quod
socii in sua receptione prestant communiter, scilicet quod bene et fideliter et diligenter

ς

officium exercebit.

