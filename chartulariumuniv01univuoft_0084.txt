42 CHARTULARIUM UNIVERS. PARIS.

audire significamus vobis, nos sanos et incolumes Domino faciente consistere, et ad
servitium vestrum et ecclesie vestre promptos et paratos esse. Unde provestris et
amicorum vestrorum opportunitatibus ad nos secure mittatis, quia quod vobis commodum
et gratum esse noverimus, nos libentissime faciemus. Preterea pro quodam clerico
Romano nomine Sasson. nepote felicis memorie domini pape Anastasii, qui Parisius in
scolis moratur, dilectionem vestram rogamus attentius, quatinus ipsum amore nostri
commendatum habeatis, ut tam ipse quam parentes sui opportuno tempore ad vestrum
servitium prompti existant, et nos grates debeamus vobis plurimas exhibere. Si quod sibi
beneficium exhibueritis, sciatis quia et de curia, cujus clericus est, et de nobis et aliis

amicis suis poterit vobis digne recompensatio exhiberi.

Duchesne, Historiae Francorum scriptores tv, 759. - Bulaeus, ΙΙ, 303. - Ad eandem directa est epistola Gunlelmi
S. Petri ad vincula presb. card„ qua rogatur, « quatinus (eidem) subdiacono singulis mensibus usque ad annum in
v solidis providere 1) curet. Duchesne, l, c., p. 754.

1. Absque dubio Odo Lombardus, diaconus card. S. Nicolai in carcere Tulliano 1153-1174 et aequalis Guillelmo
cardinali. Anastasius papa, qui in epistola nominatur et ab an. 1153-1154 in sede S. Petri sedebat, jam defunctus orat. —
2. Abbatissa monasterii B. Mariae 1126-1162 erat Mathitdis 11 regio sang-uine orta, cui successit Max-sitin (1162-1177).
Gallia christ. lx, 444.

41. Stephanus Tornacensis scribit Absaloni archiepiscopo lundensi de Petro suo, qui in monte S. Genovefae in
sacra pagina studet.

1178-1192, [ln monto S. GenovetaeJ.

Verecundiam meam tetigit littera vestra, pater, et castigato rubore frontem perfudit
commemorans pro negotiis vestris apud dominum papam me fuisse sollicitum, et in
consiliis nuntii vestri magistri Tobie minus desidem quam devotum. Non modicus est
obsequiorum fructus⁷ eos quibus impensa sunt maxime potentes et nobiles vel in modico
meminisse. Placet michi servitium meum complacuisse vobis, et in vestra gratiarum
actione totus accingor, et accendor ad majora, vel si opportunitatem occasio non deserat,
vel opportunitas occasioni concurrat. Petrum vestrum pariter ac nostrum commendabili
morum nobilitate inter juvenes precipuum, sicut mandastis, quantum nobis Dominus
permittit, et commonemus patrum verbis, et promovemus fratrum exemplis. Sacre pagine
studens scolas veritatis in auditorio, scolas virtutis frequentat in claustro z cum neque hic
sine veritate virtutem, neque ibi sine virtute combibat veritatem. Duo suggens ubera cito
poterit impinguari, ut tanquam saginatus vitulus vel sortis aries sive filius arietum de
grege Domini ad altare ipsius et ipse immolari possit, et quando vobis placuerit pro aliis
immolare. Consideranti michi quid vobis domino meo possem mittere, nichil occurrit quo
non habundetis et vos, et ideo inter divicias et delicias occidentales, orientale munus·-
culum mitto vobis ampullam tyriaca probatissima plenam ab archiepiscopo Mamertino,
Antiocheni patriarche suffraganeo, concanonico et amico nostro, michi datam. Humile

satis, sed utile exenium, magnis et potentibus viris acceptum : quorum et vite status
6.

 

