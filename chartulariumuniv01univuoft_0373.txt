 

1256] ΑΒ anno mcc usous ΑΙ) Pmmppuu iv asc. rame. 331

288. Alexander IV condemnat libellum Guillelmi de S. Amore cui titulus : ι Tractatus brevis de periculis
novissimorum temporum. n

1256, octobris 6. Anagniae.

Alexander episcopus servus servorum Dei ad perpetuam rei menioriam.}R01nantis
Pontifex de summi apostolatus specula Urbi et Orbi debita servitute prospiciens curis

 

occupatur innumeris, et cogitationibus rapitur infinitis; quia eminentior ceteris sedes ejus
sollicitudines sibi vehementiores accumulat, et ipsius auctoritas potior meditationes ei
multiplicat ‘ampliores3 quo enim altius presidet, eo longius latiusque circumspicit, et
quanto plus potest officio, tanto majoris vigilantie sibi sarcina incumbente plus pensat,
quoniam maxime dignitati potissima sollicitudo coheret, et altiorem honorem onus gravius
comitatur, curaque profusior ardentioribus stimulis mentem urget. Unde cum aliis plebium
fidelium pastoribus, quibus grex dominicus particulariter est commissus, immineat de
suarum ecclesiarum eminentia vigilanter ad suas oves attendere, incumbit utique Romano
presuli, cui est grex ipse generaliter creditus, de sublimi ecclesiarum vertice, sede scilicet
apostolica, propensius ad illum, et instantius intueri, quia cum hii suis limitatis populis
presint, singuli quidem singulis, hie sine distinctione prelatus est pontifex universis,
dominice quidem vinee custos generalis et cultor, et totius ovilis catholici pastorumque
omnium summus pastor. Incumbente itaque sibi generali sollicitudine super omnes, cum ex
hoc sue mentis intuitum per cuncta diffundere teneatur, stupet nimirum ipsius animus, et
sub tam gravis et difficilis cure pondere 'contremisibfsiQ quod posset sufferre, ut convenit,
vis nature occidue vix confidit. Ad eum namque negotia undique confluunt, perveniunt
lites, dubia deseruntur, et destinantur implacita et perplexa3 nec unquam horum influens
torrens cessat, nec hujus alti pelagi valide infesteque procelle quiescunt3 sed hiis que
imminent nunc expeditis, mox alia subsecuntur3 nec tot implexarum questionum nodi
decisione apostolica solvi possunt, quin et alie irretite et nodose superveniant, delibera-
tione matura et consulta diffinitione solvende. Immo ex quo de instantibus, difficilibus, et
obscuris dubietatis caliginem verbo sue declarationis amoverit, statim nova et recentia
turbulenta ingruunt apostolico dilucidando oraculo et ambiguis ac incertis mentibus clare
dissertionis lumine serenanda. Propter quod inest Romano antistiti sollicitudo sine otio,
labor sine quiete, occupatio sine vacatione, exercitium sine tranquillo, ingens et sedula
meditatio et vigilia sine sompno. Nec ad modicum etiam sua cotidiana intermissionem
habet instantia, que nec omittitur aliquo tempore, nec aliquod ipsa tempus omittit, urget
continue; quia cogitandi materia semper adest, nec successu temporis desinit, sed cum
illius diuturnitate perdurat, quia nec decursu temporum deficiunt negotia, sed assidue
inis succedentibus renascuntur. Nam et hostis antiquus argutus quidem insidiator calli-
dusque deceptor animarum vehementis et ardentis sollicitudinis causam prebet, humane
quippe pacis emulus, fraterne invidus caritatis, divisionum actor, dissipator unionum, et

