 

1256] AB Anno uec usone An PHILIPPUM iv nse.. runc. 325

pietatis viscera, que in omnes Christi pauperes et precipue in dilectos filios Predicatorum
et Minorum ordinum fratres affectuosus effundis : in quo utique ipsius Christi te imita-
torem exhibens, ipsum et ejus ecclesiam, cujus illi officiosa sunt membra, et eo cariora,
quo sibi firmius coherentia, letificas et honoras. Sane licet pro dilectissimo nobis Parisiensi
studio in vigore debito conservando quedam olim circa ipsum de fratrum nostrorum con-
silio diligenti examinatione premissa provide duxerimus ordinanda, sicut in specialibus
litteris nostris inde confectis plenius continetur, certis super hoc executoribus deputatis,
quamplures tamen magistri et scolares Parisienses sue potius quam Christi glorie cupidi,
pro eo quod super injuriosa separatione dilectorum filiorum magistrorum fratrum Predi-
catorum Parisiensium et scolarium eorundem a magistrorum consortio et Universitatis
collegio ac quibusdam eorum statutis iniquis et non sine offensa Dei et animarum periculo
artantibus studium sacre legis apud nos non potuerunt, quia nec debuerunt, consequi
votum suum, irrationabili commotione ac superba indignatione turbati non solum dictos
fratres Predicatores, quorum felicibus profectibus invidebant, crudeliter et-nequiter afflixe-
runt, ac eorum ordinem fecundum fructibus sanctitatis et quasi quoddam sydus⁴ in Dei
ecclesia refulgentem apud nos et alios conati sunt verbis et litteris sacrilegis diffamare,
sicut tua serenitas, ut credimus, non ignorat, verum etiam, quod est detestabilioris
audacie, nobi's se contumaciter opponere presumentes, adinventionibus fraudulentis et
frivolis appellationibus, prout nobis per suas litteras constitit, prefate ordinationis effectum
impedire contra intentionem nostram multipliciter attemptarunt, litteras nostras et excom-
municationis ac suspensionis sententias in eos culpis suis exigentibus auctoritate sedis
apostolice promulgatas rebellione dampnabili contemnendo. Sed quia hujusmodi superbie
filii diu sub quadam pia dissimulatione a nobis ut resipiscerent expectati sue cervicis
obstinate duritiam ad obediendum nobis flectere non curarunt, nos ne tante temeritatis
vitium contra Romanam ecclesiam ausu detestabili attemptatum possit esse aliis occasio
scismatis et contumacie perniciose fomentum, et ne Parisiense studium violato tenore
ordinationis nostre pro aliquorum libito dissolvi valeat vel transferri : nos citra culparum
suarum exigentiam processimus contra ipsos, et venerabili fratri nostro .. Parisiensi epis-
copo scripta nostra direximus, ut processum ipsum Parisius publicare studeat, ac alia
quedam circa hoc diligentius exequatur². Ut autem hujusmodi processus nostri votiva
executio proveniat sine mora, serenitatem tuam, de qua gerimus in Domino fiduciam
specialem, omni qua possumus affectione rogamus, ac in remissionem tibi injungimus
peccatorum, quatinus prefato episcopo ad exequendum super hoc preceptum nostrum pro
divina et nostra reverentia tui brachii triumphali virtute subveniens, in auxilium salutaris
et ecclesiastice discipline divinitus tibi data, Guillermum de Sancto Amore et Oddonem de
Duaco doctores theologie, ac Nicolaum decanum de Barro et Christianum canonicum
Belvacensem tanquam ecclesie Romane rebelles et aliorum rebellium incentores ac turba-

tores Parisiensis studii, nisi ad mandatum nostrum juxta formam ipsi episcopo traditam

