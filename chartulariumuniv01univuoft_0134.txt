92 CHARTULAR1UM UNIVERS. PARIS. [1219

municationis incurrant, districte precipiendo mandamus, quatinus tam a diocesanis et
capitulis ipsorum quam etiam a ceteris episcopis, in quorum dio'cesibus in hujusmodi
student tales, sublato appellationis obstaculo, excommunicati et predictis penis obnoxii
publice nuntientur. Quia vero theologie cupimus studium ampliari, ut dilatato tentorii sui
loco funiculos suos saciat longiores, et sit fides catholica circumcincta muro inexpugnabili
bellatorum, quibus resistere valeat ascendentibus ex adverso, ad archidiaconos, decanos,
prepositos, plebanos, cantores et alios clericos personatus habentes, nec non et presby-
teros, nisi ab hiis infra spatium prescriptum destiterint, hec extendi volumus, et appella-
tione postposita inviolabiliter observari‘. Nam cum sint multi caupones aquam vino
miscentes, qui non solum involvere falsa veris, set etiam diem in noctem vertere
moliuntur, in firmamento celi plantare luminaria dividentia diem a nocte valide affectamus,
summopere satagentes, ut ad capiendum vulpes parvulas que demoliuntur vineas bonorum
habeamus copiam venatorum, qui manum mittentes ad sortia contra perversos fidei sint
potentes opere ac sermone, hic vestiti duplicibus, ut mereantur duplicia possidere, cum
ridebunt in die novissimo, ad judicandum cum terre senatoribus consessuri. Porro cum
argentum alibi habeat venarum suarum principia quam unde ferrum tollitur, et auro locus
in quo confletur sit jamdudum Parisius deputatus, ubi turris David cum suis propugna-
culis construi consucvit, ex qua dependent non solum mille clypei, set omnis fere
armatura fortium, dum indesinenter exinde sortes ex fortissimis prodeunt, tenentes gladios
et ad bella doctissimi, qui ambiunt per orbem undique lectulum Salomonis, quidam suis
divitiis invidentes dicere videntur patri ε quid generas? et matri, quid parturis? dum secus
altare plantare lucum et ancillam heredem sue domine gestiunt subrogare, quanquam
ancille filius cum filio libere non debeat heres esse. Currunt enim illuc quidam improbi
cum traditionibus secularium principum, quasi rarefacere velint ibi fabrum ferrarium,
acuentem gladium aut lanceam, vomerem vel ligonem; et cum in locis plurimis plures
habeant sui studii professores, ultro ingerunt filiorum oculis merces suas, ut ipsarum
allecti phaleris et dulcedine provocati„ a matris pulchritudine ac sapidis uberibus abstra—
hantur, non attendentes quod coangustatum est illic stratum et fere artus est locus ibidem
filiis prophetarum. Sane licet sancta ecclesia legum secularium non respuat famulatum,
que satis equitatis et justitie vestigia imitantur& quia tamen in Francia et nonnullis pro—
vinciis laici Romanorum imperatorum legibus non utuntur, et occurrunt raro ecclesiastice
cause tales, que non possent statutis canonicis expediri, ut plenius sacre pagine insistatur,
et discipuli Elysei liberius juxta fluenta plenissima resideant ut columbe, dum in januis
scolas non invenerint, ad quas divaricare valeant pedes suos, firmiter interdicimus et
districtius inhibemus, ne Parisius vel in civitatibus seu aliis locis vicinis quisquam docere
vel audire jus civile presumat, et qui contra fecerit, non solum a causarum patrociniis
interim excludatur, verum etiam per episcopum loci appellatione postposita excommu-

nicationis vinculo innodetur. Vos autem, fratres et filii, sic diligentius prescripta servetis

