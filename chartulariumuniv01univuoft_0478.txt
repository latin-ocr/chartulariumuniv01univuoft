436 CHARTULARIUM UNivssns. PAats. [1263

quanquam operosa frequenter negotiorum turba nos distrahat, et civilis sibi ratio vendicet ’

sollicitudinis nostre partes, quidquid tamen temporis de rerum familiarium occupatione
decerpimus, transire non patimur otiosum, sed totum in lectionis exercitatione gratuita
libenter expendimus, totum intelligentie, ut clarius vigeat, instrumentum in acquisitione
scientie, sine qua mortalium vita non regitur, liberaliter erogamus. Dum librorum ergo
volumina, quorum multifarie multisque modis distincta cyrographa diviciarum nostrarum
armaria locupletant, sedula meditatione revolvimus, et accurata contemplatione pensamus,
compilationes varie, que ab Aristotele aliisque philosophis sub grecis arabicisque voca-
bulis antiquitus edite, in sermocinalibus et mathematicis disciplinis nostris aliquando
sensibus occurrerunt, quas adhuc originalium dictionum ordinatione consertas et
vetustarum vestium, quas ei etas prima contexerat, operimento contectas vel hominis
desectus aut operis ad latine lingue notitiam non perduxit. Volentes igitur, ut reverenda
tantorum operum senilis auctoritas apud nos non absque multorum commodis vocis
organo traducere juvenescat, ea per viros electos et utriusque lingue prolatione peritos
instanter duximus verborum fideliter servata virginitate transferri. Quia vero scientiarum
generosa possessio in plures sparsa non deperit, et distributa per partes minorationis
detrimenta non sentit, sed eo diurnius perpetuata senescit, quo publicata fecundius se
diffundit, hujus celare laboris emolumenta noluimus, nec extimavimus nobis eandem
retinere jocundum, nisi tanti boni nobiscum alios participes faceremus. Considerantes
verumtamen, quorum conspectibus quorumque judiciis operis cepti primitie possent
decentius deputari, ecce vobis potissime velut philosophie preclaris alumpnis, de quorum
pectoribus promptuaria plena ssuunt, libros aliquos, quos curiosum in studium transla-
torum et lingua jam potuit fidelis instruere, consulto providimus deputandos. Vos igitur
viri docti, qui de cisternis veteribus aquas novas prudenter educitis, qui fluenta melliflua
sitientibus labiis propinatis, libros ipsos tanquam amici regis enxenium gratanter excipite,
et ipsos antiquos philosophorum operibus, qui vocis vestre ministeriis reviviscunt,
quorumque nutritis samam, dum dogmata sternitis sapienter ut expedit, et congregantes
eos in auditorio vestro, in quo virtutum grana fructificant, erroris rubigo consumitur, et
latentis scripture veritas aperitur, tum mittentis favore commoniti tum etiam clari trans-

missi opcris meritis persuasi ad communem utilitatem studentium et evidens fame vestre
preconium publicetis.

Bihl. nati Paris„ ms. lat. 8587, sol. 104b, ex quo imperfecte apud Martem-Dumna, Ampl. coll„ 11, 1220. Ad haec vide
Bbbmerffiicker, Hegesia Imperii, V, n⁰ 4750.

θ

1. Verbum hoc compendio in ms. scribitur (ι Ρῖἰοε r, quod hic ι( philosophice ι), non α physice » ut apud Marthae,
legi debet.

 

