 

ΑΒ ΑιΕΧΑΝωιο 111 usque An ANNUM mcc. 51

dilector non caret fructu vel premio diligendi, sed requirens invenit, si tamen rectam
pervenit ad viam requirendi. Verum, cum easdem litteras de sonte arido, ‹le vena paupere
postulas tibi fundi, non satis consideras te errare, non mediocriter me confundi, quia cum
a me exigis ad quod nullatenus invalesco.... In hoc tamen non falleris, quod non poetarum
exigis fabulas et figmenta, non sophistarum laqueos, non decipientium argumenta, non
denique aliud quo exultet vanitas, turbetur veritas et vacillet, sed quod tuam foveat, et, ut
ais, animam refocillet. Hoc munus quovis munere tibi carius, immo pretiosius attestaris,
hoc a me posse mitti, ut tue littere perhibent, arbitraris z non attendens quod in silvam
ligna ferri otiosum, ne dicam frivolum judicatur, et in agro meo nec ipsa ligna sortia, sed
arundo fragilis generatur. Habes quam incolis Cariath Sepher, civitatem, ut legitur, litte-
rarum, habes divinos codices, apothecas uberes scripturarum : habes cellam vinariam,
domum illam aromatum, porticum Salomonis, habes quod ad refocillandum animam expe-
dire perhibet divine series lectionis. Legis autem et intelligis quod utile est doctrine,
moribus, sanctitati, apponis et diligere, et intellectum jungere caritati : ct quod predicat
lectio, et capit intellectus legentis, amplexatur dilectio et affectus interior diligentis...
Quod propter, recte in tuis te litteris nonnunquam ut attendi nominas peregrinum, quia
quisquis recte sapit, novit se dum hic vivitur, inquilinum : et non solum Parisius, uhi
aliquando litterarum gratia conversaris, sed ubicunque terrarum vel locorum es viator
transitorius, hospitaris. Hospes vero noctis unius, quia illic diutius manere non intendit,
non stabilem domum fundat, sed tabernaculum sibi tendit ε mane facto solvens illud, alias
pergit ire, nec ejus pes quiescit, nisi cum tandem ad optatam conceditur patriam perve-
nire. Hoc sapis, hoc recolis, hoc revera intelligo te sentire, hoc non semel sed iterum in
tuis gaudeo litteris invenire : nec verbo, sive lingua tantum, secl vita et moribus hoc
ostendis, dum non retro ad ultima, sed in ante ad optima dono gratie te extendis. Ad hoc
sonat et intonat omnis tuba vel buccina litteralis, ad hoc libri gentilium et divinorum
pagina spiritalis : ad hoc denique nobis datur omnis lectio vel scriptura, in qua, si pie
legeris, vel factor intelligitur vel factura. Est autem lege summa sancitum, et omni firmius
insitum creature, ut genitum constet nihil, sed mutabilis sit nature ε et quidquid rerum
tam corporalium quam spiritualium, vel simul, vel post invicem csse cepit, ut constet,
incommutabile naturaliter non accepit. Quod si quis vel humanus vel angelicus spiritus
stare nunc immutabiliter invenitur, non conditionis merito, sed gratia ejus qui condidit,
hoc sortitur, et quod negat omnibus creatis ex nihilo lex nature, prepotens gratia Crea-
toris confert ejus, quando voluerit, creature. Ad hoc autem a prudentibus ista rerum
naturalis mutabilitas debet sciri, ut summo nisu caveant errore vel amore talium irretiri,
ut nullo modo quisquam presumat talibus inherere, que et ipsa a seipsis non valent statu
stabili permanere. Transeundum est igitur, et more peregrino proficisci ct proficere non
cessabis, omnemque creaturam instar tabernaculi tibi non sufficere judicabis ε nco desistes

progredi donec perveneris et inveneris magnum quiddam omni supereminens creature„

