WQ‘N „

INTRODUCTIO

I

Universitatis Parisiensis monumenta in unum corpus colligere, novis subsidiis adhibitis,
operae pretium esse visum est. Quanquam enim Caesar Egassius Bulaeus· primum indefessa
opera sex voluminibus maximis plurima emisit, non onmia tamen invenire ei licuit neque ea
diligentia, quam hodie critici jure requirunt, instrumenta edita sunt; saepe praeterea fontem
unde hauserit notare omisit, alias codice apographo usus est cum authenticam chartam
consulere potuisset3 quae vitia tempori illi communia si facile auctori ignoscas, nihilominus
opus celeberrimi rectoris istius mancum imperfectumque efficiunt.

Aetate nostra Carolus Jourdain utilissimum indicem chartarum ad Universitatem perti-
nentium edidit2. Cum autem in Archivo Universitatis, tunc in Ministerio Instructionis publicae,
ut dicunt, asservato, multa videret quae Bulaeum fugerant et digna quae in diem proderentur,
ex membranis ipsis in opere suo inseruit; alia vero ab aliis Jam vulgata rubricis saltem
notavit. Itaque ei maximam gratiam debet quisquis historiae Universitatis Parisiensis
studuit3 nam apud Bulaeum documenta complura cum multis miscentur nihil ad rem facien—
tibus, neque semper ordo temporum observatur, unde difficilius quid velis deprehendas. Saepe
etiam fontes a Bulaeo tacite adhibitos feliciter Jourdain invenit et magno studentium commodo
indicavit. At, quod ad primum Universitatis saeculum attinet, viro clarissimo, optime de
studiis nostris merito, documenta tantum in Archivo Universitatis servata et quosdam codices
extraneos adire datum est; eumque authentica instrumenta (quae nunc dicuntur oriqinalia)
aliquando fefellerunt; neque propositum satis constans animadvertas in citandis chartis quae,
si non ipsam Universitatem, tamen res prope vicinas et finitimas respiciunt, ut collegia saecu-
laria religiosaque‚ quorum alias mentionem brevissimam injecit, alias memoriam omnino
praetermisit.

Principio inedita tantum documenta colligere vel imperfecte ab aliis vulgata nobis in
animo propositum erat. Sed adeo multa tractationem novam requirebant ut propediem
utilius videretur Chartularium integrum aggredi. Ad quod alia etiam exempla inducebant,
cum ubique per Europam Universitatum instrumenta novis curis ardenter investigari atque in

vulgus emitti cerneremus; quas tamen non ejusdem momenti fuisse constat neque soco

l. Historia Universitatis Parisiensis, Paris, 1665-1673, 6 vol. iil-1⁵⁰.
2. Index chronoloyicus chartarum ad Universitatem Parisiensem pertinentium, Paris, 1862, in·t⁰. ·

