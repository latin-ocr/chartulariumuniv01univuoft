512 CHARTULARIUM uxivssns. rAnts. [1274

De procuratorum provisione facienda circa festum beati Bartholomei.

Illi vero de sesto beati Bartholomei tenentur providere de lignis nisi ab aliis fuerit
provisum et. de agresta facienda nisi predecessoribus suis occurrerint facienda, et pre-

cipue in vindemiis de salinato, rapeto et aliis vinis secundum possibilitatem pecunie

et aliis que occurrerint facienda.
Dr provisione parvorum procuratorum existentium circa Natale.

Illi vero de Natali tenentur providere pro Quadragesima de pisis, halecibus, spe-

ciebus et aliis secundum quod tempus requiret.

De collecta pro communibus expensis persolvendis tempore debito facienda.

ltem iidem tenentur facere secundum modum consuetum collectam de expensis
communibus, scilicet lignis pro aula, servicio famulorum, mappis, manutergiis et aliis
hujusmodi vocatis, quatuor vel quinque sociis discretis parum post Natale, ut collecta
perintegre saltem ante brandones solvatur. Socios autem pro anno illo morantes in
domo presencialiter, vel absentes qui pro se habent in domo respondentes, solum ponant
ad collectam. Si autem alios, qui absentes fuerint per totum annum, ad collectam aliqua
de causa deponere voluerint, et si de bonis suis in domo habuerint, hoc modo eos
ponant quod hoc sit ultra summam in collecta ponendam, ut semper sine debitis
pecunia societati deputata in compotis procuracionum tota integra tam in denariatis
quam in pecunia sicca remaneat, ne indigencia pecunie et debitorum racione utilitas '³
societatis retardetur. Non solventes autem collectam termino statuto tenebuntur ad
emendam consuetam, quam estimamus xij denariorum pro defectu prime diei, et unius ’

denarii pro defectu cujuslibet diei subsequentis.

De lege emendandi et emendas persolvendi eadem tam absenti quam presenti.

Quod autem prediximus de emendis non solvencium tam rotulos quam collectas
et onmia alia debita in quibus socii particulares tenebuntur societati, intelligimus
eadem lege teneri tam absentes quam presentes, et⁶ hoc ut sint antequam recedant
solliciti inquirere, ad que tenentur, et solvere vel saltem aliquos socios pro se relin-
quere qui pro eis respondeant et satisfaciant ita diligenter sicut pro se ipsis'.

Explicit pars rotuli secunda. Incipit pars rotuli tertia et ultima. De officio janitoris. Et primo de ejus curiali modo
respondendi, vocandi vel requirendi.

Ista⁸ sunt, que tenetur janitor facere. Primo tenetur cuilibet venienti curialiter
respondere, et si ille aliquem socium de domo pecierit, illum querere vel vocare
tenetur⁷ nisi suerit aliquis scolaris, pro quo sibi specialiter aliquis socius de domo

preceperit, ut ad ejus cameram liberum possit habere accessum.

