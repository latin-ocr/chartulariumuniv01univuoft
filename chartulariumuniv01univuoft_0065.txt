 

AB ALEXANDRO 111 USQUE An ANNUM mcc. 23

tacuit. Immo duplicitatem ejus patenter arguens, ex magna parte, quam prius leserat,

redemit famam suam, conquerens quod adeo captus fuerat dolis eius. Quod quidem vobis
ideo intimamus, ut si ad ecclesiam Romanam rediens partes illusoris fovere presumpserit
aut fraudes occulere, rei veritatem domino pape et cardinalibus vestra dilectio possit
fidelius intimare. Nam sicut nutu divino contigit, ut re strenue gesta rediret dominus Gra-
tianus, et ut vos, quem deus firmissimam columnam, ut persepe loquimur, in ecclesia sua
posuit, et qui mores hominis plenius nostis, ad sedem apostolicam arriperetis iter, sic
ejusdem nutu creditur accidisse, ut Vivianus, quidquid haberet in animo ad illustrandam
justitiam ecclesie et dilatandam gloriam Gratiani remanserit in Francia, ut rex Anglorum
per fautorem suum hominibus, quos decipere consuevit, amplius innotescat, et fallacia
verborum dominum papam et curiam, ei huc usque nimis credulam, de cetero minus solito
circumscribat. Cum vero prefatus Anglorum rex a S. Dionysio recedens prope montem
Martyrum transitum faceret, illuc occurrimus, petens ab ipso per venerabiles viros do-
minum Rothomagensem ² et episcopum Sagiensem ³ et alios quosdam, qui se verbo inges-
serant, quatinus nobis pro amore Dei et domini pape, et nostris, gratiam suam, pacem,
securitatem, possessiones et ablata restitueret, offerentes nos paratos esse exhibere illi,
quidquid archiepiscopus principi debet. Ille autem respondit, se ex animo libenter remit-
tere ex parte sua offensas et querelas, si quas contra nos habuerat, et de his, que propo—
nere vellemus adversus eum, paratum esse stare judicio curie domini sui regis Francorum,
vel judicio ecclesie Gallicane, aut scolarium Parisiensium ⁴. Quo audito respondimus nos
curie domini regis, si ei placeret, aut ecclesie Gallicane non refutare judicium, malle
tamen, si illius sederet animo, cum illo amicabiliter componere, quam litigare. Et si eccle-
siam et possessiones nobis et nostris vellet restituere, et gratiam et. pacem et securitatem
prestare nobis, in osculo pacis parati eramus hec recipere, postulantes ut mobilium abla-
torum medietatem ecclesie redderet ad solvenda nostra et nostrorum dehita, ad sartatecta
reficienda, ad instruenda predia et reparandas varias ecclesie necessitates, que ad summum
calamitatis officialium suorum depopulatione et fraude perducta est. Et ne vota nostra
modum viderentur excedere, et ut pacta ad declinandam lubricitatem hominis in scripturam
redacta fidelius tenerentur, ei petitionem, quam vobis scriptam mittimus, ad nuntiorum
suorum arbitrium castigatam et temperatam fecimus offerri, ut omnibus innotesceret nos

nullam pacis, que ecclesie Dei tolerabilis sit, detrectare conditionem .....

Recueil des Historiens des Gaules XVI, 398. - Μίςηε, Patrol. lat„ tom. CXC, ep. 109, p. 584.

1. Die 8. post festum S. Martini, id est 18. Novembris, celebrato. — 2. Rotrodum. — 3. Frugerium. — 4. Radulphus de
niceto ed. stubbs I, 337, et Manli. Paris ed. Luard 11, 263, referunt ista verba hoc modo ·. ι( Gallicana ccclesia partes suus
interponente seu scholaribus diversarum provinciarum aequa lance examinantibus J). Cf. neniae, Die Universitoeten des

Mittelaleers 1, 85, 81¹.

