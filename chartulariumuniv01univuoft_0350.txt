308 · CHARTULARIUM cmvssns. PAR1s.- ’ [1256

promptitudo nobis parit cumulum gaudiorum, profecto inobedientium rebellis audacia
cor nostrum sauciat et affligit. Ecce sicut accepimus vos ordinationem nostram super
conservatione studii Parisiensis editam sollempni cum fratribus-nostris deliberatione
premissa et alias litteras nostras propter quasdam appellationes et exceptiones frivolas
interjectas a vobis obstinato animo non servantes, nostre intentionis eflectum circa
ordinationem ipsam calumpniosis adinventionibus presumitis impedire, dampnabile
inobedientie vitium et judicium sententiarum,' que sunt contra vestram rebellionem aucto·
ritate apostolica promulgate, minime formidando. Et certe nisi motum mentis nostre, quem
transgressionis vestre⁴ stimulus concitavit, a pena vindicte vobis merito infligende hoc
potissime temperasset, quod simplicitatem vestre multitudinis ab astuta malitia paucorum
et precipue magistri G. de Sancto Amore credimus fuisse seductam, oculus vester, quem
caligo superbie nimium obumbravit, virga correctionis debite illustratus patenter agnos-
ceret, quam stultum sit et detestabile apostolice sedis equissimis ordinationibus et litteris
contumaciter obviare. Sane quia filiorum errantium disciplinam magis cupimus quam
vindictam, universitatem vestram affectione paterna rogamus per apostolica vobis scripta
districte precipiendo mandantes, quatinus noxia seductorum vestrorum consilia et erronea
vestigia penitus declinantes juramento seu statuto vel quacumque obligatione, per que
precepti nostri executio impediri valeat vel differri, nequaquam obstantibus, prefatas ordi·
nationem et sententias reverenter et humiliter omni occasione postposita post suscep-
tionem presentium observetis. Alioquin vestram inobedientiam, que nullius excusationis
auxilio poterit amodo palliari, et seductorum ipsorum superbiam taliter auctore Domino
corrigemus, quod pena justa docente vobis patebit et aliis, qualis reverentia et etiam
diligentia in observantia statutorum ac litterarum sedis apostolice a fidelibus universis et

precipue clericis semper debeat adhiberi. Dat. Laterani ij non. Aprilis, pontificatus nostri

anno secundo.

Originale in Arch. nat. Paris. L. 250, 110 84. Restant fila cannah. — Bulaeus, 111, 298.

1. Originalc dilaceratum. Desunt verba : t( mentis... vestre ».

272. Alexander IV Reginaldo episcopo Parisiensi mandat, compellat quosdam clericos Parisiis commorantes,
qui impio diffamationis morsu Ordinem Praedicator-um lacerabant et nonnullos fratrum ejusdem sacrilegis
ibidem manibus verberibus affecerant, at dictis fratribus plenarie de praemissis satisfaciant et ab eorum

molestatione desistant.
1256, Aprilis 4, Laterani.

Alexander episcopus servus servorum Dei venerabili fratri .. episcopo Parisiensi
salutem et apostolicam benedictionem. Dilecti filii fratres Predicatores pro divini amore
nominis relictis mundanis illecebris abnegarunt totaliter semetipsos, ut soluti vinculis

terrenorum ad celestia expeditius extollantur, et de inferiorum compede tracto pede ad

 

