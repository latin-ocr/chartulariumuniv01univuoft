 

1277] ΑΒ anuo mcc usqua An PHILIPPUM tv unc. rnANc. 547

58. Quod Deus est causa necessaria prime intelligentie : qua posita ponitur effectus,
et sunt simul duratione.

59. Quod Deus est causa necessaria motus corporum⁸⁸ superiorum et conjunctionis et
divisionis continentis in stellis.

60. Quod ad hoc, quod omnes effectus sint necessarii respectu cause prime, non
sufficit, quod ipsa causa prima non sit impedibilis; sed exigitur, quod cause medie non
sint impedibiles. — Error, quia tunc Deus non posset facere effectum necessarium sine
causis posterioribus.

61. Quod Deus possit agere contraria, hoc est, mediante corpore celesti, quod est
diversum in ubi.

62. Quod Deus est infinite virtutis, non quia saciat aliquid de nichilo, sed quia con-
tinuat motum infinitum.

63. Quod Deus non potest in effectum cause secundat-imina ipsa causa secundaria ⁸⁷.

64. Quod effectus inmediatus a primo debet esse unus tantum, et simillimus primo.

65. Quod Deus vel intelligentia non infundit scientiam anime humane in sompno,
nisi mediante corpore celesti.

66. Quod plures sunt motores primi.

67. Quod primum inmobile simpliciter non movet, nisi aliquo moto mediante, et quod
tale movens inmobile est pars moti ex se.

68. Quod potentia activa, que potest esse sine operatione, est potentie passive per-
mixta. - Error, si intelligatur de quacumque operatione ⁸⁸.

69. Quod substantie separate, eo quod habent unum appetitum, non mutantur in
opere ⁸⁹.

70. Quod intelligentie, sive substantie separate, quas dicunt eternas, non habent
proprie causam efficientem, sed metaphorice, quia habent conservantem causam in esse3
sed non sunt facte de novo, quia sic essent transmutabiles.

71. Quod in substantiis separatis nulla est possibilis transmutatio, nec sunt in
potentia ad aliquid, quia eterne et immunes sunt a materia ⁴⁰.

72. Quod substantie separate, quia⁴⁸ non habent materiam, per quam prius sint in
potentia, quam in actu, et sunt a causa eodem modo semper se habente τ ideo sunt
eterne.

73. Quod substantie separate per suum intellectum creant res.

74. Quod intelligentia motrix celi influit in animam rationalem, sicut corpus celi
influit in corpus humanum.

75. Quod angelus non potest in actus oppositos inmediate, sed in actus mediatos
mediante alio, ut orbe.

76. Quod angelus nichil intelligit de novo.

