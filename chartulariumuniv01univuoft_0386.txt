344 . CHARTULARHJM univimus. ranis. [1256

sedula vobis ibidem subsidia de suis facultatibus subministrant, subtrahentes interdum
sibi, ut plenius possint vestris necessitatibus subvenire, quod inibi tanquam in odoramen-
torum delectabili paradiso cum aviditate legentes reficiamini jugiter suavibus et electis ,
epulis litterarum, proficientes cotidie bonitatis augmento et crescentes in viros morum
honestate compositos et scientiarum cognitione perfectos, ut tandem labor vester et
studium ad laudem Dei vestrumque honorem et commodum et propinquorum gaudium
elucescat, Sed sunt quidam, qui vos in his frivolis occasionibus adinventis impedire
conantur vestrumque laudabilem in studii exercitatione processum immissione dissidii et
scandali concitatione turbare, sicut hiis diebus aliqui spiritu malignitatis impulsi feceruut,
qui statum vestrum integrum et tranquillum novis procuratis divisionibus immutarunt,
adducentes in vos commotionis turbinem et inserentes discordie tempestatem, crebras
faciendo convocationes, prava conventicula ordinandO, et vos ad hec iniquis et callidis
suggestionibus pertrahendo, ita quod cum debeatis in silentio et quiete imminere libris
et lectioni vacare, oportebat vos propter ista studio intermisso clamoribus et strepitibus
interesse, ac pro vanis et incongruis tractatibus inutiliter evagari. Si ergo viros tam
pestilentes corripimus, si ecclesiastica districtione talium temeritatem arcemus, si horum
maligna molimina apostolica potestate conterimus, impias colligationes dissolvimus et
reproba consilia dissipamus, orditas³ malitie sue machinas confringentes, ne libere feriant
et preconceptas inserant lesiones : de hoc vehementer gaudere debetis, et tanquam de
magni beneficii dono communiter exultare, quia resistendo taliter hiis perversis, etsi
bonum generale agimus, vestrum tamen profectum specialiter procuramus. Porro cum
dilecti filii fratres Predicatores et Minores Parisius sacre scripture studio sedule inhe-
rendo sibi et aliis multum proficiant, insignia lucis opera de sua instanti=vigilantia et
instantia vigili proferentes, propter quod ex ipsis Parisiense studium grande augmentum
recipit ⁴et eximium vestra Universitas ornamentum ⁶, turbamur quamplurimum et vobis
etiam debet non modicum displicere, cum aliqui sui emuli statum ipsorum humilem et
quietum subvertere moliuntur, et vos adversus eorum innocentiam commovere, quorum
profecto multi suerunt ex vobis et de vestro consortio, qui ad regulare collegium transie-
runt, quorumque necessitatibus de vestre caritatis elemosinis et subsidiis potissime
subvenitur, et qui pro vobis divinam clementiam devota et assidua supplicatione depos-
cunt. Unde quia intelleximus, quod aliqui contra eosdem fratres quantum ad predica·
tionem et confessionum audientiam, mendicitatem ipsorum> et quoad alia in scolis,
predicationibus, et alibi linguas relaxare maliloquas presumpserunt, non ipsos forte
propriis exprimendo vocabulis, sed aperte quibusdam circumlocutionibus certis innuendo:
nos attendentes, quod dicti fratres sacris scripturis et verbi Dei studio ac animarum
profectibus necnon divinis officiis et orationibus instanter et incessanter intendant, nec
torpent otio, sed opere optimo seipsos exercitant, cum sapientia opus existat maximum,

nec sint pluris qui operantur exterius, quam qui studium cognoscende divinitatis exercent

 

