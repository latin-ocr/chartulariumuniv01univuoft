470 eliani-unitatum UNIVERS. ranis. [1267

417. Clemens IV Maurinum archiepiscopum Narbonensem objurgat quod Corpus Christi essentialiter 1⁰„ algari
non esse dixerit, sed tantum sicut signatum sub signo, et hanc esse celebrem opinionem Parisiis adJecerit.

1267, octobris 28, met-bii.

Archiepiscopo Narbonensi. Quanto sincerius personam tuam diligimus, tanto gravius
perturbamur cum ad nos ea de te perveniunt, que tui non decent officii gravitatem et
presertim cum in status tui vergunt periculum et honoris. Sane familiariter tibi scribimus

illo dumtaxat conscio, qui presentem exaravit scripturam, ad nostrum pervenisse nuper

auditum quod tu in nostra existens curia cuidam magno viro tecum de sacramento altaris
conferenti dixisti, corpus Domini nostri Jhesu Christi sanctissimum essentialiter in altari
non esse, sed tantum sicut signatum sub signo, et hanc celebrem esse opinionem Par-isius
adjecisti. Repsit autem hic sermo latenter inter aliquos divulgatus et ad nos postremo
perveniens scandalizavit nos plurimum, nec facile nobis extitit credere talia te dixisse
que heresim continent manifestam et illius sacramenti derogant veritati, in quo fides eo
negotiatur utilius, quo sensum superat, intellectum captivat et suis legibus subicit
rationem. Eapropter tuc fraternitati consulimus, ut non plus sapias quam oporteat. Non
imponas Parisiensibus quod non sentiunt¹, sed fatearis humiliter et firmiter teneas quod
communiter tenet ecclesia, quod sancti docent et predicant, sub speciebus scilicet panis et
vini post sacra verba juxta ritum ecclesie ore sacerdotis prolata esse vere, realiter et
essentialiter corpus et sanguinem Domini nostri Jhesu Christi, licet localiter sit in celo.
Et si forsan habes memoriam cui vel quibus asserueris, id scripto vel verbo revoces, ne de
te male sentiant qui male judicant de tam insigni misterio te senfire’. Dat. Viterbii v kal.
Novembris, anno iij.

Epistolae et dictamina dom, Clementis papae 11⁷ Reg. Vat. Clementis IV, n⁰ 33, ep. 391, fol. 64; n⁰ 35, ep. 394,
fol. 74¹2, et in aliis codd. n⁰ 418 citatis. Mar-tene, Thes. nov. anecd„ 11, 536, n⁰ 549.

1. Νο 35 praebet «sentiant ». — 2. Vide responsum archiepiscopi in n⁰ sequenti.

418. Maurinas archiepiscopus Narbonensis scribit papae Clementi super hoc de quo reprehensus erat, videlicet
de verbo indiscreto circa sacramentum altaris.

1267, post Octob. 28.

Rem horrendam, summe detestabilem, heresim manifeste continentem, pio motu
sancta vestra paternitas suo devoto filio decenter scripsit nos dixisse cuidam magno viro,
dum olim essemus in romana curia conferendo cum eodem, adicientibus nobis Parisius
celebrem esse opinionem, corpus Christi non essentialiter et vere esse in altari, sed sicut
signatum sub signo, prout repsit¹ postmodum latenter sermo ad vestram audientiam
pervenit. Quod si memores essemus nos dixisse aut forsan lingua labente dixissemus,

studeremus revocare, quod nequaquam cogitavimus nec os nostrum polluimus errore

