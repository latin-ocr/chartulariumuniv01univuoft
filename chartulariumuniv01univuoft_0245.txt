 

1247] ΑΒ ANNO mcc USQUE An PHILIPPUM iv REG. rnAnc. 203

veteri, quam Dominus per Moysen in scriptis edidit, non contenti immo penitus preter-
mittentes eandem affirmant legem aliam que Talmud id est doctrina dicitur et Dominum
edidisse ac verbo Moysi traditam et insertam eorum mentibus mentiuntur, tamdiu sine
scriptis servatam, donec quidam venerunt, quos sapientes et scribas appellant, qui eam,
ne per oblivionem a mentibus hominum laberetur, in scripturam cujus volumen in
immensum excedit textum biblie redegerunt, in qua tot abusiones et nefaria continentur,
quod pudori referentibus et audientibus sunt horrori. Cum igitur hec dicatur esse causa
precipua, que Judeos in sua tenet perfidia obstinatos, fraternitatem vestram monendam
duximus et hortandam per apostolica vobis scripta precipiendo mandantes, quatinus primo
sabbato quadragesime proximo venture manc, quando Judei in sinagogis conveniunt,
universos libros Judeorum vestre provincie auctoritate nostra capi et apud fratres Predi-
catores vel Minores faciatis fideliter conservari, invocato ad hoc, si necesse suerit, auxilio
brachii secularis, nichilominus in omnes tam clericos quam laicos vestre jurisdictioni
subjectos, qui libros hebraicos si quos habent per vos generaliter in ecclesiis vel specia-
liter moniti noluerint assignare excommunicationis sententiam promulgando. Dat. Laterani
v id. Junii, pontificatus nostri anno xiij’. n

In consimili forma scribit universis archiepiscopis in regnis Anglie, Castelle et
Legionum. Direxit eciam scripta sua regi Portugallie in hec verba :

« Gregorius episcopus servus servorum Dei carissimo in Christo filio illustri regi
Portugallie salutem et apostolicam benedictionem. Si vera sunt que de Judeis in regno
Portugallie ac aliis provinciis commorantibus asseruntur, nulla dc ipsis, et infra .· Cum
igitur hec dicatur esse causa precipua⁷ que Judeos in sua perfidia retinet obstinatos, sere-
nitatem regiam monemus attentius et hortamur, quatinus primo sabbato quadragesime
proximo venture mane, quando Judei in sinagogis conveniunt, universos libros Judeorum
regni tui tam tibi quam nobilibus regni ejusdem-tuis fidelibus subjectorum auctoritate
nostra capi et apud dilectos filios fratres Predicatores seu Minores faciatis conservari. Dat.
Laterani xij kal. sulii, pontificatus nostri anno xiij“. »

In eadem forma scripsit regibus Francie, Aug-lie, Aragonie, castello„ Legionum et
Navarre.

Direxit etiam predictus summus pontifex mandatum Parisiensi episcopo sub hac sorma :

« Gregorius episcopus servus servorum Dei venerabili fratri Parisiensi episcopo
salutem et apostolicam benedictionem. Fraternitati tue presentium auctoritate mandamus,
quatinus litteras nostras ad negocium super libris Judeorum tibi ac collegis tuis anobis
commissum spectantes tibi ex parte nostra per dilectum filium Nicholaum quondam
Judeum latorem presentium presentandus devote recipiens ipsas venerabilibus fratribus
archiepiscopis et karissimis filiis nostris Francie, Anglie, Aragonie, Navarre, Castellc ac
Legionum et Portugallie regibus illustribus destinatas a nobis transmittas, cum videris

expedire. Dat. Laterani v id. Junii, pontificatus nostri anno xiij⁰. »

