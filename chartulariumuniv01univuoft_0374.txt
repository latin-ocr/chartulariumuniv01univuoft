332 CHARTULARIUM Uvasns. rmus. [1256

tranquilli status fidelium anexius persecutor, interserit odia, rancores ingerit, livores
accendit, movet lites, jurgia suscitat, contentiones irritat, parat seditiones, et dissensiones
procurat, et illorum etiam, qui perfectiores et firmiores esse creduntur, interdum corda
subvertit, et ibi magis impietatis sue machinas erigere ac nequitie faces accendere
nititur, ubi fore plus estimat malignitatis sue conamina obfutura. Jacit iniquus laqueos,
pedicas obicit, ponit tendiculas, ut prudentiores etiam intercipiat et captivet. Hinc turba-
tiones oriuntur, surgunt inimicitie, dissidia prodeunt, et scandala generantur. Unde sic
jam seculum declinavit ad malum, quod excrescentibus et invalescentibus in eo noxiis
quasi vix locus in ipso salutaribus invenitur, et’exclusa fere inde concordia, quasi stabilem
ibi hahet discordia mansionem. Quare. oportet cura incessabili vigilare, ut detorta et
corrupta per maliciam bonitatis virtute rectificentur et reformentur, divulsa per odium
caritate ligentur, et commota sistant et pausent3 habeant turbata tranquillum, et status
fidelium semper in melius roboretur. Sane quidam scripture sacre intelligentiam se habere
fatentes, sed divertentes a tramite recti sensus, cogitaverunt nuper malitiam, et contra
innocentes et rectos iniquitatem maximam sunt locuti, exarserunt in cordibus suis, et
lingua eorum maliloqua dolum et nequitiam concinnavit; surgentes adversus fratres
detraxerunt, et contra dilectos matris ecclesie filios scandalum posuere. Prodiere, inquam,
et in prava commenta ex nimio calore animi proruperunt, libellum quendam valde perni-
ciosum et detestabilem temere componentes¹, libellum quidem non rationabilem, sed
reprobabilem, non veritatis, sed mendacii, non eruditionis, sed derogationis, non
monentem, sed mordentem, non instruentem veraciter, sed fallentem, quem nos ad sedem
delatum apostolicam venerabili fratri .. episcopo Tusculano’ et dilectis filiis nostris J.³ ti't.
Sancti Laurentii in Lucina, et Hs· tit. Sancte Sabine presbyteris, et .Ι.5 Sancti Nicolai in
carcere Tulliano diacono cardinalibus examinandum commisimus, ut plene ipsum inspi-
cerent, et universa contenta in eo perfecte attenderent et discuterent diligenter. Quo
studiose perlecto et mature ac districte examinato⁸, nobisque de hoc plenaria facta rela-
tione ab eis, quia in ipso quedam perversa et reproba contra potestatem et auctoritatem
Romani pontificis et coepiscoporum suorum3 et nonnulla contra illos, qui propter Deum
sub artissima paupertate mendicant mundum cum suis opibus voluntaria inopia superantes;
alia vero contra eos, qui salutem animarum zelantes ardenter et sacris studiis procurantes
multos in ecclesia Dei operantur spirituales profectus, et magnum faciunt ibi sructum;
quedam autem contra salutem⁷ pauperum seu mendicantium religiosorum statum, sicut
sunt dilecti filii fratres Predicatores et Minores, qui vigore spiritus seculo cum suis*
divitiis derelicto ad solam celestem patriam tota intentione suspirant; necnon et alia plura
inconvenientia digna utique confutatione ac confusione perpetua manifeste comperimus
. contineri3 quia etiam idem libellus magni scandali seminarium et multe turbationis materia
existebat et inducebat ctiam dispendium animarum, cum retraheret a devotione solita et

consueta, elemosinarum largitione ac a conversione et religionis ingressu fideles : nos

 

