18 CHARTULARIUM UNIVERS. PARIS.

ecclesie majestatem et gloriam et varias occupationes philosophantium, admirans velut
illam scalam Jacob, cuius summitas celum tangebat, eratque via ascendentium et descen-
dentium angelorum, lete peregrinationis urgente stimulo coactus sum profiteri, quod vere
Dominus est in loco isto, et ego nesciebam. Illud quoque poeticum ad mentem rediit. ε
Felix exilium, cui locus iste datur.

Evolutis autem paucis diebus in conducendo hospitio, et sarcinolis componendis, regem
Francorum adii, eique ex ordine exposui causam vestram. Quid multa? Compatitur,
promittit auxilium, et pro vobis se domino pape scripsisse asseruit, et iterum, si
oportuerit, scripturum, et acturum quod poterit viva voce. Cum vero eum ex parte filie
sue, quam nuper Saresberie videram, quando a domina regina licentiam accepi, salu-
tassem, respondit sibi gratissimum esse, si illa jam ab angelis recepta esset in paradiso.
Cui cum ego subjungerem, quia istud per misericordiam dei quandoque eveniet, sed ante
multis gentibus letitiam dabit, respondit rex : « Hoc quidem deo possibile est, sed long'e
verisimilius, quod multorum futura sit causa malorum. Sed absit de illa, quod paternus
presagit animus, quia vix, inquit, spero, ut ab ea possit aliquid boni esse ». Regem
nostrum Franci timent pariter et oderunt, sed tamen quoad ad illos, quieto et alto somno
dormire potest. Et quia Remensem adire non potui, litteras meas ad abbatem S. Remigii*
amicissimum mihi direxi, ut in hac parte suppleat vices meas. Ceterum mihi videtur esse'
consilium, ut per aliquem monachum Boxleie, aliumve nuntium fidelem litteras vestras
cuin aliquo munusculo transmittatis ad dominum Remensem, contrahatisque cum eo fami-
liaritatem, quia ille, quisquis sit in persona, magnus est in regno Francorum, et in
ecclesia Romana multum potest, tum pro rege, tum pro eminentia ecclesie sue. Ad
Ecclesiam Romanam nondum ascendi, declinans, quantum possum, ne suspicio probabilis
contra me suscipi debeat. Et hoc ipsum, sicut ex litteris domini Pictavensis⁶ accepi,
domino pape et curie satis innotuit. Receptis autem litteris vestris illico scripsi domino
Henrico⁷ et Willelmo Papiensi⁸, et satis explanavi, in quantam perniciem ecclesie
Romane tendant hec, si processum habuerint, que contra vos presumuntur. Distuli autem
illuc ire, quia de transitu abbatis S. Augustini⁹, aut episcopi Lexoviensis¹⁰ nihil certum
erat3 et si ad curiam venerint, nobis per magistrum Henricum, qui ibi moratur, cito
poterit innotescere.

Ceterum, an recte mecum agatis prudentia vestra dijudicet. Nostis enim, si placet
reminisci, quoniam, quando recessi a vobis, hoc mihi dedistis consilium, ut Parisius
morarer omnino scolasticus, nec ad ecclesiam Romanam diverterem, ut vel sic decli-
narem suspiciones; nec approbastis etiam, quod ducebam fratrem meum, eo quod sumptus
magnos nos facere oporteret, possetque tolerabilius Exonie morari. Ad quod cum ego
responderem, ea que fratris mci occasione comes Reginaldus¹¹ episcopo Exoniensi¹’ obje-
cerat, meum consilium approbastis. Sic ergo discessi, instructus a vobis, ut Parisius

sedem figerem, et me studerem omnino scolaribus conformare. Deus mihi testis est,
3.

 

