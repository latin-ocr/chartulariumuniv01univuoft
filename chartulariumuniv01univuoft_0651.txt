 

1284] AB Auno uec USQUE AD rmmrrvu iv nso. rame. 609

Cum dicit idem cancellarius quod magistri faciunt determinare pueros nichil scientes,
dicimus quod in hoc non est sibi credendum, cum ipse non examinet eos, nec aliquis ex
parte ejus; nec debet hoc facere, quoniam nostri magistri sunt in possessione huJuS, et
melius possunt accipere experimentum de sufficientia vel insufficientia scolaris bacallarii
quam ipse.

Ad quartum articulum dicimus quod bacallarius habens licentiam sub uno magistro,
non potest incipere sub alio⁷, si illum possit commode habere. Et hoc fuit factum, ut
magister prebeat testimonium de licentia bacallarii, quoniam quidam magne fame in
retroactis temporibus quosdam qui non erant licentiati fecerunt incipere sub quodam qui
nichil sciebat de licentia vel non licentia eorum; et ideo statutum est illud quod dicimus,
ut si factum consimile decetero inveniatur, quod puniatur magister tenens principium, et
bacellarius incipiens. Et si ita fit quod magister aliquis se absentet, propter illud quod
dicit cancellarius in illo articulo, quod tamen non est visum, remedium habent ad hoc
bucellarii : nam si magister se absentet, non possunt magistrum suum habere comode
bacellarii ipsi3 possunt ergo, secundum formam statuti, sub alio quocunque incipere.

Ad quintum articulum, cum dicit cancellarius quod nostri magistri non legunt nisi
pro pecunia, credimus quod nostri magistri legunt pro sui et scolarium utilitate. Et si
aliqui provecti qui non habent bona patrimonialia tanta quod possint se ad alias facultates
transferre, sicut vellent multi boni qui sunt in facultate artistarum, nec tanta unde habeant
perfecte victualia, nisi lucrentur, vult cancellarius quod tales legant pro nichilo. Si vellet
hoc, deberet eis administrare victualia, quoniam sine victualibus impossibile est hominem
aliquod bonum facere, qualecumque fuerit, seu operari3 quoniam, sicut vult philosophus
in libro Efflicorum, impossibile est bona operari indigentem entem, hoc intelligendo esse
impossibile secundum cursum humane nature, que propter continuam sui humidi intrin-
seci deperditionem eget alimentali refectione, sicut philosophus videtur hoc in secundo
de Anima innuere. Et dico quod nostri magistri pro lectura nichil plus recipiunt quam de
hoc recipiebatur in retroactis temporibus, in quocumque fuerit libro. Ad illud quod dicit
idem cancellarius, quod nostri magistri non finiunt suos libros, mendaccm in isto *se
probat cancellarius per relationes quas ipse facit inferius de statutis facultatis, in quorum
altero continetur quod magistri illos libros quos incipiunt finire tenentur.

Ad sextum articulum dicimus quod nostri magistri non faciunt rectorem, nisi secun-
dum illam viam quam vos, pater sancte, ordinavistis in hoc tenendam pro temporibus
cujusdam quondam vestre legadonis'. Ad illud quod dicit idem cancellarius postea, quod
ex discordia orta pro electione unius procuratoris cessatum est per medietatem unius
anni, adducens vestram Sanctitatem in attestationem hujus seu reculturam, non recolo,
pater sancte, quod vos videritis per tantum spacium temporis cessatum fuisse in facultate
nostra propter jam dictum3 verum est tamen quod semel cessatum fuit propter hoc pcr

quindenam, vel circiter; tunc tamen non regebam nec rexi usque ad longa tempora postea.
ΟΜΝ. υπίο. Parin. 1. 77

