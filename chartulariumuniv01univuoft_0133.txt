 

1219] ΑΒ auno mcc usqua Λι) rainerum 1v aaa. rnANc. 91

communicat alienus, ubi fons est et puteus aquarum viventium, deserentes ae fodientes
sibi cisternas, que aquam non prevalent continere, quasi non invenientes pascua, fastidito
manna, dum suspirant ad Egypti allia et pepones, currunt ad scientias lucrativas,
statuentes in terram suos oculos declinare. Ut igitur per increpationes validas, tamquam
per patris verbera, filii aberrantes ad matris ubera revocati, velut pulli aquilarum queant
expeditius advolare, ac inoffense atque libentius velint et valeant currere in odorem
flagrantis gratie Jesu Christi, ad auriendum aquas vivas in gaudio de fontibus Salvatoris,
quosdam obices amovere cupimus huic itineri obsistentes, et necessaria quedam annectere
hiis, que ab antecessoribus nostris edita sunt ab olim ad propagationem propaginis vitis
vere. Cum itaque de singulis provinciis puelle speciose ac virgines pro rege Assuero, qui
beatitudo dicitur, per ancillas queri debeant et adduci ad arcem et menia civitatis, et per
manum Aggei mundum muliebrem accipere, necessariorum videlicet fulcimenta, volumus
et mandamus ut statutum in Concilio generali de magistris theologis per singulas me-
tropoles statuendis inviolabiliter observetur, decernentes insuper de consilio fratrum
nostrorum ac districte precipiendo mandantes, ut quia super hoc propter raritatem magis-
trorum se possent aliqui forsitan excusare, ab ecclesiarum prelatis et capitulis ad
theologice professionis studium aliqui docibiles destinentur, qui cum docti fuerint, in Dei
ecclesia velut splendor fulgeant firmamenti, ex quibus postmodum copia possit haberi
doctorum, qui velut stelle in perpetuas eternitates mansuri ad justitiam valeant plurimos
erudire3 quibus si proprii proventus ecclesiastici non sufficiunt, predicti necessaria sub-
ministrent3 docentes vero in theologica facultate, dum in scolis docuerint, et studentes
in ipsa integre per annos quinque percipiant de licentia sedis apostolice proventus pre-
bendarum et beneficiorum suorum, non obstante aliqua contraria consuetudine vel statuto,
cum denario fraudari non debeant in vinea Domini operantes. Hoc autem inconcusse
volumus observari, firmiter disponentes, quod feriamus pena debita transgressores. Sane
licet fallax sit gratia ceterarum scientiarum et vana etiam pulchritudo, cum frumentum
electorum et vinum germinans virgines juxta prophetam sit bonum super omnia, et sit
pulchrum, quia tamen regulares quidam claustrale silentium et legem Domini animas
convertentem et sapientiam dantem parvulis, quam super aurum et topation amare
debuerant, respuentes, abeunt post vestigia gregum et illicite se convertunt ad pedisse-
quas amplectendas, que 'plausum desiderant populorum, contra 'hujusmodi presumptores,
exeuntes ad audiendum leges vel physicam, felicis memorie A.¹ predecessor noster olim
statuit in Concilio Turonensi, « ut nisi infra duorum mensium spatium ad claustrum
redierint, sicut excommunicati ab omnibus evitentur et in nulla causa, si patrocinium
prestare voluerint, audiantur. Reversi autem in choro, capitu10, mensa et ceteris ultimi
fratrum existant, et nisi forte ex misericordia sedis apostolice, totius spem promotionis
amittant n. Verum quia nonnulli ex talibus propter quorumdam opiniones diversas excu-

sationis aliquid assumebant, nos volentes ut tales decetero ipso facto sententiam excom-

